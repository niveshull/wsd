Četrtega aprila en referendum ali dva?

Jasno je, zakaj ima vlada določene cene še vedno pod nadzorom. 
Pred evropskim prvim majem je to še toliko bolj razumljivo: gibati se v mejah med 3,5- do 4-odstotne inflacije, kakor si želi vlada, medtem ko se ve, da centralna banka pristaja le na 3,5-odstotno inflacijo v »pristopnem« letu. 
Zaradi maastrichtskih ciljev, ERM2 in še dobrega vtisa, ki ga hoče narediti v Bruslju, inflacije nikakor noče izpustiti iz rok, če ta tako rekoč sama občasno ne pobegne skupaj s kakšno absurdno povišano kanalščino ali pa pogrebščino. 
Vlada je lani decembra sprejela še poseben načrt, s katerim bo uravnavala regulirane cene letos in prihodnje leto, zakon o kontroli cen ima že peto leto, za povrh pa le ta opredeljuje še znamenite liste blaga in izdelkov, za katere se režim kontrole uporablja. 
Resda nikjer ni zaslediti, a je treba biti na listo uvrščen pred ali po zamrznitvi, pred ali po dovoljeni podražitvi. 
Zdi se, kot da je ta odločitev bolj naključna kot pa posledice, ki jih prinaša pristanek na listi.

G. P.

