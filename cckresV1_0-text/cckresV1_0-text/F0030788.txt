MOSKVA Ruski predsednik Vladimir Putin je včeraj sporočil, da bo njegova država kljub ameriškemu nasprotovanju in nasprotovanju drugih zahodnih držav vendarle oskrbela Iran s potrebnim jedrskim gorivom. 
Tako se je odločil po pogovorih z enim najmogočnejših mož v Iranu, predsednikom iranskega sveta za državno varnost Hasanom Rohanijem. 
Ta je prišel v Moskvo prav zato, da bi se z ruskimi sogovorniki dogovoril o nakupu jedrskega goriva, da bi lahko zagnal nedavno postavljeno jedrsko elektrarno v Bušerju ob Perzijskem zalivu. 
Elektrarno so po ruskih načrtih zgradili ruski strokovnjaki. 
Na Zahodu z njenim postavljanjem niso bili zadovoljni, češ da je Iran ne bo potreboval za pridobivanje električne energije, ker ima dovolj nafte, da bi jo lahko pridobival ceneje in manj zahtevno. 
Potreboval naj bi jo za to, da bi v njej porabljeno gorivo pozneje predelal v gorivo za izdelavo jedrskega orožja. 
Zato so zahodne države ruskega predsednika resno prosile, naj prepove izvoz ruskega jedrskega goriva v Iran, vendar jim ni prisluhnil. 
Še več, ko je povedal, da bo Iran dobil rusko jedrsko gorivo, je odločno zatrdil, da po njegovem prepričanju Iranci ne razvijajo jedrskega orožja. 
To naj bi dokazovale nekatere njihove nedavne odločitve, prav zaradi njih pa se je tudi odločil za nadaljnje dobave ruskega jedrskega goriva za mirnodobno sodelovanje z Iranom. 
Rusija je namreč tudi zahtevala, da ji mora Iran vrniti vse porabljeno jedrsko gorivo, s čimer bo izgubil vse možnosti, da bi ga kakor koli predelal v jedrsko razstrelivo. 
To naj bi pomirilo zahodne ruske sodelavce. 
Iranci v kaj takega najprej niso hoteli privoliti, ko pa je v četrtek Hasan Rohani prišel v Moskvo, je najprej povedal, da se njegova država strinja s takšno zahtevo. 
S tem je ruskemu predsedniku tudi omogočil, da je jasno povedal, da v Teheranu ne nameravajo razvijati jedrskega orožja. 
Po nekaterih ocenah naj bi Iranci prve pošiljke jedrskega goriva dobili že marca, ko se bodo tudi začele priprave za zagon jedrske elektrarne. 
Ta naj bi začela pošiljati prve kilovate električne energije v omrežje že v začetku prihodnjega leta. 
(m)

456 prekrškov

BALINANJE: Državno prvenstvo za člane na balinišču Krima v Ljubljani: danes in jutri ob 9. uri.

0.10 Ekstra magazin, pon.

19.00 24 ur

19.54 Šport

15.20 Domovnica: Dubrovnik

