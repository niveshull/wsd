8

Avtorja predstavita svojo osebno zgodbo in teoretsko ozadje, ki ju je vodilo k spremembi paradigme, k obratu v postmoderno. 
Njun poseben interes je bila integracija teorije in prakse. 
Čeprav je zanju teorija pomembna, sta čutila potrebo, da bi bilo teoretiziranje bolj utemeljeno s praktično realnostjo socialnega dela; po njunem mnenju ni treba, da teorija obstaja na račun prakse. 
Fook (ibid.) je v »na reflektiranju izkustvenega znanja temelječem« pristopu, ki postavi pod vprašanje tehnološko in racionalno (profesionalno) »graditev« teorije, videla povezavo s svojim lastnim dvomom o učinkih radikalnega mišljenja, ki ne dodaja moči in je usmerjeno tako, da razvrednoti življenjske izkušnje vsakdanjih ljudi. 
Namesto sklopa idej, ki so jih odkrili eksperti in se jim mora socialni delavec podrediti, postajajo teorije v postmoderni poti, s pomočjo katerih lahko konstruiramo pomene in interpretiramo svoj svet, da bi lahko v njem delovali. 
Če razmišljamo na ta način, sami oblikujemo teorijo, ne pa ona nas (op. cit.: 7). 
Avtorica je to spoznanje uporabila tudi na predavanjih, na katerih je tako posebno mesto dobila pomoč študentom, da bi lahko vsak oblikoval svojo lastno »praktično« teorijo direktno iz prakse, skozi proces reflektiranja, opozarja pa, da je pri tem seveda nujno upoštevati socialni, ekonomski in kulturni kontekst. 
V Združenih državah se je debata o postmoderni in poststrukturalizmu najprej razvijala skozi pogovore o raziskovalnih paradigmah – konstruktivistična-interpretativna proti pozitivistični (Pease, Fook 1999: 9). 
Konstruktivizem poudarja načine, kako posameznik oblikuje svoj svet skozi načine vednosti in razmišljanja, in tako deli elemente s poststrukturalistično idejo o dekonstrukciji ali diskurzivni analizi. 
Tudi nekateri družinski terapevti (npr. Hartman, Laird, Shazer, Kim Berg, Andersen, Anderson in Goolishian, Hoffman, White, Epston) so zainteresirani za postmoderno, najverjetneje tudi zaradi njenih potencialov za dekonstrukcijo vzorcev družinskega funkcioniranja. 
Narativna analiza in tehnike so danes široko uporabljene tako v raziskovanju kot v terapiji. 
Ko se Madsen (2003: 48) trudi razviti konceptualne modele in klinične prakse, skladne z držo spoštljivega zaveznika, izhaja iz pristopa pripovedovanja zgodb, socialnega konstruktivizma in postmodernih idej. 
Pravi, da so lahko te ideje frustrirajoče nejasne in zapletene, pa tudi čudovito osvobajajoče. 
Ponujajo načine razmišljanja o klientih in o interakcijah z njimi, ki nam dopuščajo, da vnašamo več sebe v naše delo in »se postavimo« na načine, ki so lahko klientom zelo v pomoč.

preokvirijo in gredo naprej. 
V človeških odnosih ne obstajajo objektivne, temeljne resnice, ampak samo delovne resnice (Parton, Marshall 1998: 248). 
Ti decentrirani kontingenti resnice pomagajo ljudem, da vidijo smisel in nadzirajo pomene svojih izkušenj. 
Na ta način se učimo shajati. 
Tak pristop poudarja proces in avtorstvo. 
Tak odprt pristop do človeških zgodb in možnost, da pomagamo ljudem reavtorizirati njihova življenja, ko uporabijo zgodbe, ki so jim v pomoč, krepi in je tudi spoštljiv način razumevanja situacije in spodbujanja sprememb. 
Prav tako morajo biti kreativne zmožnosti socialne delavke, socialnega delavca razumljene znotraj konteksta; socialni delavec ni umetnik, ki določa red in oblikuje lepoto skozi dominacijo, ampak je soustvarjalec harmonije, še zlasti s tistimi, ki so izključeni (ibid.). 
Postmoderna kritična teorija Postmoderno socialno delo išče mogoče odgovore za ravnanje v praksi skozi različne teoretske pristope. 
V zadnjih letih, ko je prevladalo spoznanje, da samo postmoderna analiza ne zagotovi nujno smernic – ali celo moralne podlage – za odgovorno akcijo, je več avtorjev (Pease, Fook 1999, Lane 1999, Camilleri 1999, Healy 2000) poskusilo orisati povezavo med poststrukturalizmom in kritičnim socialnim delom. 
Pease in Fook (1999) tako govorita o postmodernem kritičnem pristopu v socialnem delu. 
Zastopata postmoderno stališče, ki ne zavrača vseh vrednot moderne. 
Pravita, da samo »močne« ali »ekstremne« oblike postmoderne teorije zavračajo normativno kritiko. 
Verjameta, da lahko »šibka« oblika postmodernosti, ki jo oblikuje kritična teorija, učinkovito prispeva h konstrukciji emancipatorne politike, ki skrbi za politično akcijo in družbeno pravičnost. 
Kar avtorja imenujeta »postmoderna kritična teorija«, je politični boj proti rasizmu, seksizmu in kolonializmu. 
Gre za postmoderen pristop, ki ceni raznovrstnost in daje legitimnost razlikam. 
Tudi Lane (1999: 135) je raziskovala problem odnosa med postmoderno in moderno in se nagiba h »kritični postmoderni« perspektivi v praksi – raje k proaktivni kot reaktivni postmoderni. 
Avtorica povabi k teoretiziranju o raznolikosti, a pravi, da je treba hkrati obdržati predanost pravičnosti in družbeni akciji. 
Odpor, negotovost in raznolikost s pravičnostjo je sicer zapletena, a ne nemogoča kombinacija; je kombinacija za postmoderne čase.

42

T E O R E T S K I O K V I R

61

Že vzorec petindvajsetih družin po izbiri socialnih delavk, ki so sodelovale v omenjeni raziskavi, pokaže pluralnost družinskih oblik v našem prostoru. 
Kako lahko potem definiramo »tipično«, »optimalno«, »zdravo« družino? 
Ali v procesih socialnega dela z družinami potrebujemo tako definicijo? 
Walsh (2003, 2003 a, 2003 b) govori o »normalni družini« in opredeljuje pomen razumevanja tega koncepta, s pomočjo katerega v nadaljevanju raziskujem definicije družin in njihov vpliv na pojmovanje procesov pomoči družinam. 
Postmoderna teorija je povečala zavedanje, da so pogledi na normalnost družbeno konstruirani, da na pojmovanje normalnosti vpliva

91

tudi izbirni predmet »socialno delo z družino«, ki je bil, kot pravi sama (Čačinovič Vogrinčič 2006 a: 111), prvi poskus postavitve doktrine dela z družinami v socialnem delu. 
Današnji socialni delavci, delavke lahko vidimo, da korenine številnih idej, ki jih danes vidimo med družinskimi terapevti, izvirajo iz dela zgodnjih voditeljev socialnega dela in iz njihove »kompetentnosti za delo z neorganiziranimi družinami« (Wise 2005: 5). 
Prav socialno delo z družinami je pomembno prispevalo k razvoju znanja o družini in znanja o pomoči, o tem, kako pomagati (Čačinovič Vogrinčič 2006 a: 111). 
J. B. Wise (2005: 5) sklene pregled razvoja socialnega dela z družino s poudarkom, da lahko socialni delavci še vedno damo priznanje ženskam in moškim, ki so oblikovali socialnodelovno dediščino pri delu z družinami. 
Skozi bogato dediščino se je razvijalo znanje in se je oblikoval koncept socialnega dela z družino, kot ga razumemo danes, v tem tisočletju, ko o pomoči družinam in družinskim članom razmišljamo kot o partnerskem soustvarjanju dobrih razpletov. 
Za to je bilo potrebno večletno potovanje, raziskovanje in skupno utiranje poti, da so bili narejeni pomembni koraki od pojmovanja problemov kot patologije posameznika in rešitev na podlagi vednosti, ki jih imajo družba in strokovnjaki. 
Socialno delo je še ne dolgo tega izhajalo iz koncepta prilagajanja posameznikov družbi. 
Družbene norme in vrednote odločilno sooblikujejo koncepte socialnega dela. 
Socialno delo z družino se je v Sloveniji razvijalo v času socializma, ko je prevladovalo prepričanje, da se družba spreminja v korist ljudi. 
Zato, pravi Čačinovič Vogrinčič (2006 a: 209), ko razmišlja o konceptu pomoči pri K. Vodopivec, je bilo »ravnanje v skladu z družbenimi konvencijami« preprosto izenačeno z ravnanjem »v prid sebi in okolju«. 
Predpostavka je bila, da družba in strokovnjaki vedo, kakšni so »uravnani« odnosi med družbo in posameznikom. 
Tako pojmovanje pomoči, ki je vplivalo na razvoj doktrine socialnega dela z družino, ni značilno le za Slovenijo, je značilnost razvoja socialnega dela sploh. 
Doktrina socialnega dela z družino se je razvijala skupaj z razvojem konceptov pomoči. 
Razvoj znanja je omogočil drugačen pogled, drugačno razumevanje, idejo o partnerstvu, o katerem piše L. Dominelli (po op. cit.: 211); ustvarili smo sodoben koncept socialnega dela z družino, ki ponuja integrirano znanje, teorijo, ki je specifična, socialnodelovna in prevedljiva v prakso. 
Razvili smo koncept

SD

socialno delo; pojmujem ga kot specifično in avtonomno vedo in stroko, ki prispeva v spekter pomagajočih poklicev svoj razločen delež. 
B. W. Sheafor in C. R. Horejsi pravita (2002: 1), da je socialno delo nujno potrebna, a pogosto narobe razumljena stroka, deloma zato, ker je ni lahko opisati ali pojasniti. 
Je stroka, ki jo označuje raznovrstnost. 
Socialni delavci se ukvarjajo s širokim spektrom aktivnosti, številnimi tipi okolij, različnimi ljudmi. 
Ta raznovrstnost naredi socialno delo stimulirajoče, a prav zaradi nje je težko odgovoriti na enostavno vprašanje, kaj je socialno delo. 
V nadaljevanju opredelita, da je socialno delo na zelo temeljni ravni stroka, ki je predana temu, da pomaga ljudem funkcionirati, kakor dobro lahko, znotraj njihovega družbenega okolja, in temu, da spreminja njihova okolja, da bi bilo to mogoče. 
Mednarodno definicijo socialnega dela, kot sta jo oblikovali mednarodna zveza socialnih delavk in delavcev (IFSW) in mednarodna zveza šol za socialno delo (IASSW) in je bila sprejeta na kongresu mednarodne zveze šol socialnega dela v Adelaidi leta 2004, razumem kot poskus oblikovanja splošne definicije, ki bi presegla različnosti pristopov, poudarkov, krajevne in časovne raznolikosti definiranja. 
Verjetno so avtorji mednarodne definicije socialnega dela želeli oblikovati definicijo, ki bi bila sprejemljiva za vsa okolja in področja dela, in jih je to vodilo v formuliranje zelo splošnih trditev, ki bi jih lahko pripisali tudi drugim vedam (za socialne spremembe si prizadevajo tudi sociologija, politologija ipd.). 
Naredili so prav to, česar po Lüssijevem mnenju (1991: 45) naj ne bi. 
Avtor pravi, da se prizadevanje, da bi »de-finirali« socialno delo, torej mu določili meje, konec (lat. finis), ne posreči na samih mejah, ampak se ga moramo lotiti v središču. 
Tam odkrijemo, kaj je resnično specifično, tipično za socialno delo. 
Na mejah socialnih strok prihaja do povezav, prekrivanj, nedoločenosti. 
Strinjam se z Mescem (2006: 235), ki pravi, da je definicija presplošna, nespecifična, vsebinsko neustrezna. 
Ali je »praktična uporaba teorij o človekovem vedenju in socialnih sistemih« vse, kar imamo v socialnem delu? 
Kaj pa teorije socialnega dela? 
To, da veda o socialnem delu ni omenjena kot temelj za stroko, med znanji, ki jih potrebujemo, da ni omenjeno znanje o tem, kako reševati probleme, dodati moč, poseči na točki interakcije med posameznikom in sistemom (Čačinovič Vogrinčič 2006 a, Mesec 2006), pomeni »premalo besed« za poimenovanje specifičnosti socialnega dela.

M O D E L S O C I A L N E G A D E L A Z D R U ž I N O

M O D E L S O C I A L N E G A D E L A Z D R U ž I N O

129

DruŽine v skupnosti: raZvijanje sociaLne MreŽe

U P O R A B A I N R A Z V I J A N J E Z N A N J A V P R A K S I

140

pogosto močno podprt z idejami dominantne kulture, kaj pomeni biti cenjena oseba (močan, neodvisen ipd.). 
Ločitev od drugih je podprta tudi z našo kulturno navado lociranja problemov v posameznike (Madsen 2003: 258). 
Individualne in medosebne realnosti so vedno del družbenih in skupnostnih ravni, znotraj katerih so v interakciji. 
Opomnijo nas, da je potreben vsaj dvojni fokus – na družino in okolje, ki ga sestavljata sosedstvo in širša skupnost, če ne večstopenjski (enote, ki so znotraj družine, in tiste, ki presegajo skupnost, kot so država, nacionalni in globalni vplivi), če želimo ustrezno odgovoriti na potrebe družin v stiski (Wise 2005: 226). 
Družine potrebujejo podporo skupnosti. 
Skupnost je lahko vir moči za družino, lahko pa je vloga družine v skupnosti taka, da ji zmanjša moč. 
Ranljive družine so dovzetne za fizične in socialne grožnje v skupnosti, še zlasti družine, ki se spopadajo z revščino, družine, ki živijo z nasiljem, in tiste, ki se dnevno srečujejo z diskriminacijo. 
Tem sosedstvo in skupnost nista vir podpore, pogosto pa so to razširjene družinske mreže, nesorodstvene mreže, ki segajo izven neposredne skupnosti in različne institucije. 
Zagotavljanje informacij o virih, spremljanje družin do razpoložljivih virov in ostati z njimi skozi proces, dokler nimajo sami dostopa do virov, vidi Wise (op. cit.: 84) kot nujno ravnanje socialne delavke, socialnega delavca. 
Tudi Čačinovič Vogrinčič (2006 b: 69) opozarja na pomen jeder v skupnosti, s katerimi se lahko povežemo v procesu pomoči družini, in pravi, da je pomembno, da je socialno delo v temelju usmerjeno v skupnost. 
Avtorica dodaja še eno temeljno nalogo socialnega dela; socialni delavci morajo imeti strokovno znanje in pripravljenost za soustvarjanje novih možnosti v skupnosti, kjer takih možnosti (še) ni. 
To razumevanje pomoči družinam se ujema z Lüssijevim (1991) pojmovanjem pomoči. 
Njegovo socialnoekološko načelo nas usmerja, da krepimo, aktiviramo, mobiliziramo naravne socialne mreže uporabnika in da jih uporabnikom, ki takih mrež nimajo, pomagamo oblikovati v naravnem socialnem kontekstu. 
Ko Saleeby (1997 c: 202) piše o razvijanju skupnosti, pravi, da moramo pomagati sprostiti moč, vizijo, kapacitete in talente znotraj (samodefinirane) skupnosti, da bi lahko ta okrepila svoje notranje odnose in se približala izpolnjevanju pomembnih funkcij solidarnosti, podpore in

pristop (Jong, Kim Berg 2002), delovni odnos in izviren delovni projekt pomoči (Čačinovič Vogrinčič 2006 b) prispevajo posebna znanja za sodelovanje z uporabniki, ki je v temelju so-raziskovanje, so-poimenovanje, so-ustvarjanje dobrih razpletov, specifičnih za vsako družino in njene družinske člane. 
Ko v delovnem odnosu v socialnem delu z družino soustvarjamo rešitve, lahko zagotovimo prostor za raziskovanje različnih dimenzij, ki se v vsaki družini, »mikrokulturi«, prepletajo na poseben način, različno v vsaki fazi življenjskega poteka družine.

praktiki včasih dobro shajajo v situacijah negotovosti, nestabilnosti, posebnosti in konfliktnosti vrednot. 
Za razumevanje tega procesa potrebujemo te koncepte: • Vednost v akciji. 
Veliko avtorjev, ki so pisali o epistemologiji prakse, je bilo presenečenih, ker kompetentno ravnanje razkriva »več vednosti, kot lahko izrečemo« (po Schön 1991: 54). 
Obstajajo dejanja, spoznanja in odločitve, ki jih znamo izvajati spontano; ni nam treba razmišljati o njih pred ali med njihovim izvajanjem. 
Pogosto se ne zavedamo, da smo se naučili početi te stvari; kar znajdemo se v situaciji, ko jih počnemo. 
V nekaterih primerih smo se nekoč zavedali razumevanja, ki je bilo pozneje ponotranjeno v naša čustva za samo dejanje. 
V drugih primerih pa se ga mogoče nikoli nismo zavedali. 
V obeh primerih po navadi nismo zmožni opisati vednosti, ki jo naša dejanja odkrivajo. • Reflektiranje izkustvenega znanja v akciji. 
To se razlikuje od drugih reflektiranj po svoji neposredni pomembnosti za dejanje, ravnanje. 
V reflektiranju v akciji novo razmišljanje o nekaterih delih naše vednosti v akciji pripelje k eksperimentu na samem mestu in k nadaljnjemu razmišljanju, ki vpliva na to, kar delamo (Schön 1987: 29). 
Veliko reflektiranja v akciji izhaja iz izkušnje presenečenja. 
Kadar intuitivna, spontana predstava ne prinese nič drugega kot pričakovane rezultate, ne razmišljamo o tem. 
Če pa intuitivno dejanje prinese presenečenje, zadovoljivo in obetajoče ali neželeno, se lahko odzovemo z reflektiranjem v akciji. 
V takih procesih se reflektiranje interaktivno osredotoči na izide dejanja, na samo dejanje in na intuitivno vednost, ki je implicitna v dejanju (Schön 1991: 56). • Reflektiranje izkustvenega znanja v praksi. 
Ko reflektiramo v praksi, postanemo raziskovalec v kontekstu prakse. 
Nismo odvisni od kategorij formalne teorije ali tehnik, ampak konstruiramo novo teorijo konkretnega primera. 
Naše raziskovanje ni omejeno na premislek o sredstvih, ki so odvisna od predhodnega sporazuma o sklepih. 
Sredstev in sklepov ne ohranjamo ločenih, ampak jih definiramo interaktivno, ko uokvirjamo situacijo, ki jo imamo za problem. 
Ne ločujemo mišljenja od ravnanja. 
Ker je eksperimentiranje neke vrste akcija, je implementacija vgrajena v raziskovanje. 
Tako lahko reflektiranje v akciji napreduje – celo v negotovih ali enkratnih situacijah, ker ni povezano z dihotomijami tehnične racionalnosti (Schön 1991: 68–69).

V interpretaciji rezultatov raziskave (Mešl 2007) sem poskušala zagotoviti soudeleženost socialnih delavk, ki so bile vključene v raziskavo, saj sem želela slediti postmoderni, konstruktivistični paradigmi soudeleženosti v raziskovalnem procesu. 
Zdaj vidim pomanjkljivost, da vanjo nisem vnesla pomembne dimenzije – glasu uporabnikov. 
Pot, ki jo je treba še prehoditi, naloga za nadaljnje raziskovanje.

Literatura

