Predvsem zadnji se želijo vključiti v VTC in turistično ponudbo regije, saj bodo le na ta način lahko izboljšale svoj gmotni položaj. 
Da bi ponudnike povezali, so v Kmetijskem zavodu Maribor pripravili serijo srečanj, na katerih se udeleženci seznanjajo z najrazličnejšimi temami, in kar je še pomembneje, posamezni ponudniki se seznanijo med seboj. 
Vodja projekta, mag. Teja Ozimič iz oddelka za kmetijsko svetovanje Kmetijskega zavoda Maribor, je idejo za tovrstna druženja dobila pri projektu Obmejno območje skupni življenjski prostor, ki so ga pred desetimi leti izvedli s strokovnjaki s podeželskega izobraževalnega inštituta iz Gradca (del Kmetijsko-gozdarske zbornice v Gradcu).

Pomurski odbor za napredek čebelarstva je na Srednji kmetijski šoli v Rakičanu v četrtek pripravil razgovor s predsednikom Kmetijsko-gozdarske zbornice (KGZ) Slovenije, Petrom Vriskom, o uresničevanju strategije razvoja slovenskega čebelarstva. 
Čeprav je bilo čebelarstvo v zadnjih letih precej zapostavljeno, ima ta dejavnost po Vriskovih besedah prihodnost. 
K razvoju čebelarstva pa naj bi pomembno prispeval posebni strokovni odbor za čebelarstvo, ki je bil ustanovljen pri KGZ.

Po Anhovem, kjer so v Salonitu prvi opravili poskuse sežiga živalskih maščob, so bili javno napovedani taki poskusi tudi v Glinu Nazarje in termoelektrarni Šoštanj (TEŠ). 
"Za to sem zvedel iz časopisov oziroma na seji v Ljubljani, nihče pa se o tem ni pogovarjal z nami," nam je dejal direktor TEŠ Jaroslav Vrtačnik.

Na Rogli so se včeraj sončili

Rezultati, moški: Log Steinel - Rudar 6:2 (5727:5544), CM Celje - Proteus Liv 7:1 (5532:5310), Dover Konjice - Konstruktor 2:6 (5630:5688), Prosol Stiking - Elektrarna Dravograd 7:1 (5507:5219), Inter Commerce - Iskraemeco 0:8 (5340:5859); vrstni red: Iskraemeco 30 točk, Prosol Stiking 27, Konstruktor 20, CM Celje in Proteus Liv po 16, Dover Konjice 11, Log Steinel 10, Elektrarna Dravograd 8, Rudar in Inter Commerce po 6; pari 16. kroga, sobota, 10. marca: Rudar - Inter Commerce, Iskraemeco - Prosol Stiking, Elektrarna Dravograd - Dover Konjice, Konstruktor - CM Celje, Proteus Liv - Log Steinel; ženske: Kočevje - Adria Ankaran 1:7 (2435:2474), Miroteks - Postojnska jama 8:0 (2677:2304), Gradnje IGEM - Gorica 6:2 (2587:2497), Prosol Stiking - Izola 1:7 (2348:2436), Brest - Triglav 2:6 (2488:2491); vrstni red: Miroteks 30 točk, Triglav 25, Gradnje IGEM 19, Adria Convent 17, Mehano Izola 14, Brest in Prosol Stiking po 12, Gorica Tekstina 10, Postojnska jama 7, Kočevje 4; pari 16. kroga, sobota, 10. marca: Triglav - Prosol Stiking, Adria Ankaran - Brest, Izola - Gradnje IGEM, Gorica - Miroteks, Postojnska jama - Kočevje.

Sašo Kragelj, najboljši slovenski motokrosist: "Z drugim mestom na dirki za evropsko prvenstvo v razredu do 250 ccm v Španiji moram biti zadovoljen. 
Veliko tekmovalcev se zaradi nemogočih razmer sploh ni odločilo nastopiti. 
Pomembno je zbirati točke, saj se lahko dogodi, da bo na koncu o naslovu evropskega prvaka odločala vsaka točka. 
Tudi po tem, ko sem v prvi vožnji slabo startal (bil sem šele petnajsti), sem se s preudarno vožnjo prebil do tretjega mesta. 
Z novim motorjem znamke Honda za zdaj nimam težav. 
Danes se odpravljamo proti Barceloni, kjer bomo najprej dan ali dva porabili za generalno čiščenje, saj so bivalnik in motorji polni blata in peska. 
Jutri me čaka le trening za nabiranje fizične moči, šele pojutrišnjem bom znova sedel na motor."

Snežni telefon 040 940 100.

