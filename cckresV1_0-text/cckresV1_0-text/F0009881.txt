Center za promocijo in pospeševanje športnega ribolova in ribiškega turizma Ljubljana 2007

Spomini na lov Dr. Aleksander Guzelj Ilustracije: Jurij Mikuletič univ. dr. vet. med. 
Urednik: Stane Omerzu Grafična priprava in tisk: Dikplast, Celje Lektoriranje: Eva Paulinič Ljubljana, 2007

so lovci in ribiči ostajali brez plena, da so propadale posamezne kmetije slabih gospodarjev, da so oslabela in propadala posamezna mogočna cesarstva… 
Vendar nikoli ni bilo ogroženo vse prepleteno življenje na planetu, ker je bil človek s svojimi rokami, z vsem orožjem, orodjem in živino, še vedno prešibak za ogrožanje celega planeta, škodoval ja lahko le sebi, družini ali skupnosti na majhnem prostoru. 
Sedaj je prvič drugače, kot je bilo kdajkoli prej, ker zmoremo ogromno ali celo preveč moči v strojih, kemičnih zvarkih, nuklearni energiji… 
Kolikor več je moči, toliko več je potrebno modrosti! 
Narava nam ne more več sproti in kar naprej ugovarjati, če smo postali njeni gospodarji in jo imamo samo še za našo deklo. 
Lahko pa nas izuči modrosti, če jo le znamo vprašati in ji priznamo, da vse ve, ker je preživela milijarde let v stalnih preizkušnjah. 
Še najlaže jo dojamemo, ker nam tudi najbolj očitno to pokaže v najbolj odmaknjenih krajih, kjer ljudje živijo z naravo, ne pa proti njej. 
Sedaj moramo oporekati ljudje nekaterim drugim ljudem, ki hočejo preveč, ne pa naravi, ki ima po svoje vedno prav. 
Narava je marsikje načeta, pohabljena, ogrožena ali celo za vedno uničena, skoraj povsod pa spremenjena po merah in potrebah ljudi, čeprav je na oko skrbno negovana ali obdelana. 
Znanost je opravila svoje do te mere, da je od političnih odločitev odvisno, ali bo na zemlji pekel, ali bodo nebesa. 
Da lahko uresničimo eno ali drugo, imamo vse pogoje: znanje in moč. 
Bodo bodoči rodovi živeli v sožitju z naravo in v ustvarjalnem tekmovanju med seboj, ali bodo v vojni ljudje med seboj in ljudje proti naravi? 
Bodo še naprej in vedno znova sveže sledi življenja v snegu in blatu, na rosni jasi, v gorah in ob vodah, v pesku in v močvirjih? 
Bo tako za vedno? 
Upajmo. 
Samo še raziskovalci in lovci namerno zaidejo v najbolj odročne kraje, kjer je še ohranjena prvobitna narava in živijo ljudje, ki naravo sprejemajo za strogo in varčno mater, ki jim nudi po malem vsega, kar ima. 
V takih krajih so za vsakogar najboljše učne ure za trajnostno rabo narave, tudi za lov, ki je naraven, če je sestavni del trajnostne ali razumne rabe narave. 
Taki odnosi človeka do narave zagotavljajo tudi trajnost družbe, ki je le na videz krhka, ker ljudje tam živijo brez betona in jekla, brez borz in še česa, pač pa le v preprostih domačijah,

Dežela rdečih koz

Železov oksid je rjasto rdeče obarval pobočja tamkajšnjih gora. 
Gorske koze se rade valjajo po skalnem drobirju in tako se sicer njihovi snežno beli kožuhi rdečkasto obarvajo. 
Thalton Indijanci so zato deželo poimenovali kot deželo rdečih koz. 
Šest sedežno vodno letalo, stari dehavilland z gorskim pilotom Wendlom, je še zadnjič obkrožilo zasneženi vrh enega od mnogih dva tisoč in več metrov visokih vršacev predgorja Skalnega gorovja ter mehko pristalo na gladini jezera Ledena riba – Laslui Lake. 
Na privezu za čolne naju z Brankom prva repkaje in z veselim laježem pričakata zlati in labradorski prinašalec. 
Spatsizi, dežela rdečih koz, je po površini drugi največji nacionalni park v kanadski provinci Britanski Kolumbiji. 
Lovski in ribiški vodnik ter oskrbnik parka Ray Collingwood živi tod že skoraj tri desetletja. 
Ko jezero zamrzne, nekaj mesecev prezimi pri svojih v Smithersu, mestecu, oddaljenem dve uri leta. 
Marca pa se ponovno vrača; tedaj se začne lov na volka. 
Na območju, ki ga nadzoruje Ray, je enoletni volčji plen približno tisoč dvesto severnih jelenov – karibujev in osemsto losov. 
Le od časa do časa Ray čolnu z veslom popravi smer. 
Nosi naju rečni tok. 
Spokojna neskončnost divjine. 
Za rečnim ovinkom hrupno vzleti jata kanadskih gosi. 
Že čez nekaj dni se bodo selile na jug. 
Pri igri presenetiva družino vider. 
Hitro se potope, potem pa naju ljubke brkatoglavke z nekoliko varnejše razdalje še dolgo zvedavo opazujejo. 
Ne boje se preveč. 
Malo naprej, glasno, da se zdrznem zaradi udarca ploščatega repa po vodi, bober – stražar opozori na nevarnost. 
Čofotaje jih še nekaj z brega poskače v vodo. 
Nizko nad nama krožita beloglavi orel in orlica. 
Z dna kristalno čiste reke se dvigajo postrvi in arktični lipani ter pobirajo mušice na gladini. 
So taka – če so – večna lovišča? 
Potem bi nekoč slovo ne bilo pretežko ... 
Čas losovega ruka. 
Listje prirečnega grmičevja, ki bi moralo že pred tedni odpasti, zaradi zapoznelega indijanskega poletja še vedno zlato karminasto rdi v soncu. 
Mušice, ki jih v tem času navadno ni več, so nadležne, silijo v oči in usta. 
Losi počivajo pri samicah v višjih legah, se ne gibljejo in ne oglašajo. 
Dnevi so še pretopli za uspešen lov. 
Indijanci so ga imenovali mons ali moz. ˝Tistega, ki „je veje˝. 
Dr. A. Bubenik razlikuje dve podvrsti severnoameriških losov: tundrskega losa (Alces alces gigas) in gozdnega (A. a. 
Shirasi, A. a. americana in A. a. 
Andersoni). 
Rogovje podvrste gigas dosega težo tudi več kot trideset kilogramov. 
Najmoč33

ožgani travi. 
Na obzorju skalnato, črnikasto razbrazdano hribovje bizarnih oblik. 
Gorovje nizkega Altaja, naš cilj. 
Sto in večglavi tropi, belo in črnorepih gazel se v begu razpotegnjeni kot beli oblački porazgubljajo v stepi daleč pred nami. 
Gazele so zelo plašne. 
Lovec se jim najlažje približa stopajoč ob kameli in skrit za njo. 
Meso gazel in altajskih svizcev (Marmota bobak) je posladek v mongolski kuhinji. 
Na leto lovci uplenijo več kot milijon svizcev; njihova kožuhovina je cenjena, mast zdravilna, svižčeva surova jetra pa krepijo moško moč. 
Občasno posamezniki še zbolijo za kugo, ki jo prenašajo bolhe, katerih gostitelj je svižčev kožuh. 
Kratek postanek na vrhu prelaza, na svetem kraju; Ovoo. 
Označuje ga kup kamenja. 
Trikrat ga obkrožimo in vržemo še vsak tri kamne nanj. 
Po ljudskem verovanju tako darujemo dobrim gorskim duhovom, da nas obvarujejo pred uroki in drugimi nesrečami na naši poti. 
Ljudska vera v ˝večno nebo˝, dobre in zle duhove, je stoletja starejša kot lamaistični budizem, ki se je širil v Mongoliji šele v 16. stoletju ter postopno izrinjal stara verovanja

zadkih, ko se je že na daleč, na begu pred nami, oddaljevala z dolgimi, visokimi skoki. 
Tudi naslednja dva dni lova sta bila podobna prvemu. 
Zjutraj me je še bolela glava. 
Sinočnja vodka, sem pomislil. 
Predolgo smo nočevali in si prepogosto nazdravljali. 
Na lov smo odšli šele pozno popoldan, ko se je sonce že prevešalo. 
Hodili smo čez travnike z do pasu segajočo, rumeno, ožgano travo, skozi svetlikajoče se gozdiče topolov, med svilnatimi, črno-belimi debli brez, mimo močvar in poplavljenih polj z usahlim, shiranim, polomljenim drevjem. 
Po uri hoje me je Genadij, moj lovski spremljevalec, pustil samega. 
Naslonjen na votel, z mahom obrasel štor, prikrit v mladem brezju, potrpežljivo čakam in opazujem planjavo pred seboj. 
Globoko vdihavam trpek, oster vonj trohnečih panjev in suhe, močno dehteče praproti, ki ga prinaša veter. 
V trsju so glasni žerjavi. 
Kmalu v valujočem klinu polete na jug. 
Nežno, proseče zapivkam kot srna, sprva tišje, nato glasneje. 
V presledkih trikrat, štirikrat ponavljam klic. 
S perutmi prestrezajoč zadnje poševne žarke poznega sonca me v nizkem letu preleti labodji par. 
Slast samote, zven tišine. 
Kdo bi ne bil srečen? 
Ne pomaga vek in ne oponašanje ječanja srne v stiski. 
Nič se ne zgane, božji mir. 
Prijatelj Matjaž, doktor iz Lašč, ki s pihanjem na rob drevesnega lista premami še tako previdnega rogača, bi ga gotovo priklical, pomislim. 
Ozemlje starejšega zrelega srnjaka je v Sibiriji veliko do 400 hektarjev. 
Počasi vstanem, še drugje poskusim srečo. 
Zagledava se hkrati. 
Neopazno in neslišno se mi je prikradel za hrbet. 
Nepremičen, razvnet, naproženih mišic in valovečih bokov stoji pred menoj v vsej svoji ognjeno rdeči lepoti. 
Med ušesi se mu košati močno, visoko, temno, grbičasto rogovje z dolgimi, obeljenimi parožki. 
Trenutek si zreva iz oči v oči. 
Potem pa se mu telo vzpne v silen skok z obratom v zraku, prevaran globoko, užaljeno zaboka in že ga ni bilo več. 
Z zalazom smo začeli zgodaj, ko se je zarja šele napovedovala in so se na nebu med oblaki še svetlikale zvezde. 
Hodili smo drug za drugim ter upali, da bomo kje zagledali divjad. 
Bilo je videti, da se je ta pasla ponoči in se umaknila v gozd še pred svitom. 
Genadij se je s hojo, podobno živalski, gibal previdno, pritajeno, gibko in hitro. 
Z Brankom sva ga težko dohajala. 
Nebo je že pomodrelo, sonce nas je grelo v hrbte, ko smo se povzpeli na podolgovato sleme med pobočjema dveh gozdnatih vzpetin. 
V pričakovanju, da morda le kaj kje ugledamo, smo z daljnogledi skrbno preiskovali valovito pokrajino pred seboj. 
Nenadno vidno vznemirjen me je Genadij

