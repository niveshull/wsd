Zdaj je že jasno, da je to, kar danes v okviru sodobne konvergence - z njeno zavestno razširitvijo in njenim spajanjem doslej ločenih (a ves čas povezanih) pomenov kulture - pogosto imenujejo “kulturne študije”, že veja obče sociologije. 
Vendar gre za vejo bolj v smislu značilnega načina, kako se lotevamo občih socioloških vprašanj, kot v smislu rezerviranega ali specializiranega področja. 
Ob tem, da gre za vrsto sociologije, ki poudarja vse označevalne sisteme, se nujno in najbolj ukvarja z manifestnimi kulturnimi praksami in produkcijo. 
Videli bomo, da ves njen pristop zahteva nove vrste družbene analize specifično kulturnih ustanov in formacij ter raziskovanje konkretnih razmerij med njimi in materialnimi sredstvi kulturne produkcije na eni strani ter konkretnimi kulturnimi formami na drugi. 
To, kar jih druži, je očitno sociologija, toda v pojmih konvergence gre za neko novo vrsto sociologije.

Analiza družbene snovi v umetnosti v svoji najkompleksnejši različici sega do preučevanja družbenih razmerij. 
To velja še zlasti, ko se ideja o “odsevu” - pri čemer umetniška dela neposredno utelešajo vnaprej dano družbeno gradivo - spremeni v idejo o “posredovanju” ali se umakne pred njo.

Oblike 

V resnici gre pogosto za tesne zveze med formalnimi in zavestnimi prepričanji razreda ali druge skupine ter med kulturno produkcijo, ki je povezana z njim: včasih so to neposredne zveze s prepričanji v vključeni manifestni vsebini; pogosto opazne zveze z razmerji, perspektivami in vrednotami, ki jim prepričanja zagotavljajo legitimnost ali normalnost, kot je pri značilnih izbirah (poudarkih in opustitvah) predmeta; pogosto tudi razčlenljive zveze med sistemi prepričanj in umetniškimi oblikami, ali med le-temi in temeljno podlago “umestitve in razmeščanja” v svetu.

Končno lahko povemo še eno stvar o zdajšnjih rabah “ideologije”. 
Kjer ji kot “lažni zavesti” ali “iluzornemu doživetju” postavljajo nasproti “znanost” (glej Althusser /1970, 1971/), v resnici pogosto zelo spominja na tisto domnevno področje “splošne izkušnje”, proti kateremu je naperjeno “znanstveno opazovanje” empirične sociologije. 
Gotovo, filozofski temelji teh teženj so drugačni in celo nasprotni. 
Toda analiza pokaže, da je predpostavka razlagalne metode, za katero je mogoče reči, da je a priori “nad” vsako drugo družbeno izkušnjo in kulturno produkcijo, v sociologiji določene faze kulture dejstvo. 
Njene oblike privilegiranja v konkretnih ustanovah in praksah zahtevajo posebno skrbno obravnavo.

Tretja oblika patronata se spet loči po tem, da jo bolj kot neposredno vzdrževanje umetnikov in dajanje naročil zanima zagotavljanje nekakšne družbene zaščite ali priznanja. 
Gledališke skupine elizabetinske Anglije so dober primer te vrste. 
Še vedno lahko gre za neposredno naročanje in za neposredno podporo (vzdrževanje), a glavna funkcija takega patronata v negotovih družbenih in pravnih razmerah za gledališča in umetnike je bila družbena podpora. 
Vidimo lahko, da se je ta relativno jasna oblika spremenila v proces povezovanja posameznih del s posameznimi mogočnimi imeni: patron je v resnici tisti, ki mu je delo posvečeno. 
To je bila milejša oblika družbene podpore v smislu preprostega družbenega priporočila. 
Pogosto ni vključevala ekonomskih menjalnih razmerij. 
To, kar se je v posebni vrsti družbe, označeni z odkritimi razrednimi neenakostmi, v resnici menjavalo, je bilo predvidoma vzajemno spoštovanje in čast.

Ta razmerja se sučejo okrog vprašanja nastanka produkcije. 
V nekaterih zgodnejših razmerjih, predvsem v razmerjih produkcijskega post-rokodelstva in tržne profesionalnosti, se je v resnici prav pogosto primerilo, da je delo nastalo po naročilu knjigarnarja ali založnika. 
Toda v korporativni strukturi se je to dosti običajnejše pojavljalo v zvezi z visoko organiziranim in popolnoma kapitaliziranim trgom, na katerem je postalo normalno neposredno naročanje proizvodov, ki jih je predvidoma mogoče prodati.

Praktično nemogoče je oceniti delež takih razmerij pri knjigah nasploh, saj se s kulturnega gledišča nekatera in morebiti mnoga naročila še vedno ravnajo po tem, kar si avtorji tako ali tako želijo pisati. 
Toda velikokrat in vse večkrat v resnici ne gre za taka razmerja. 
Korporativni založniški sektor prevladuje v taki meri, da so mnogim pisateljem najbolj dostopna prav družbena razmerja v tovrstnih zaposlitvah, pri čemer ideje za knjige prihajajo od novih poklicnih posrednikov (založnikovih urednikov) v tržni strukturi, avtorji pa so zaposleni zato, da jih izpolnjujejo.

Zgodovinsko gledano je imela akademija kot posledica teh dveh teženj številne funkcije, in pogosto je bila notranje razvejana. 
Tako imamo v zgodnjem štirinajstem stoletju v Toulousu akademijo za aktivne pesnike. 
Na prehodu iz petnajstega stoletja v šestnajsto stoletje je bila v Firencah neformalna akademija za slikarje in kiparje, kamor je hodil Michelangelo. 
Iz leta 1563 je slavnejša in (pod vojvodskim patronatom) bolj priznana Vasarijeva Accademia del Disegno. 
Pozneje so ustanovili še veliko tovrstnih akademij, ponavadi z vse bolj formalno organiziranostjo poučevanja. 
A prav tako je lahko bila akademija od svojih zgodnjih stopenj bodisi splošna ali vse bolj specializirana učena družba; od trinajstega stoletja naprej poznamo mnoge take primere specializacije za spekulativno filozofijo, za literaturo in jezik ali za znanosti.

Posebno poučen je primer novih organizacij slikarjev. 
Veliko število samozvanih neodvisnih organizacij v devetnajstem stoletju in pozneje v dvajsetem stoletju lahko v mnogih primerih neposredno povežemo z dvema povezanima dejavnikoma: razvojem izobraževalne akademije z njeno težnjo predpisovanja pravil in močno povečanim pomenom razstavljanja v okviru tržnih razmer, ki sledijo patronatu.

Vsakemu od obeh dejavnikov lahko v vsakem posamičnem primeru pripišemo različen pomen, toda njuni rezultati so pogosto neločljivo pomešani. 
Čeprav so akademije monopolizirale razstave, bomo vedno opazili prerekanja o izbiranju in načelih izbiranja. 
Odcepljena skupina, ki organizira svojo lastno razstavo, je torej jasna pobuda. 
Poznamo veliko takih primerov, najslavnejši pa je Salon des refusés leta 1863, na katerem so razstavljali Manet, Pissaro in Cézanne. 
V tem primeru je bilo veliko prikazanih del pozneje (in zaradi tega poudarka) identificiranih kot avtonomno slogovno gibanje v umetnosti, in seveda je bilo verjetno večkrat tako. 
To velja za znamenito Sezession leta 1897 na Dunaju v razmerju z art nouveau in za Die Brücke iz leta 1905 v razmerju z ekspresionizmom.

3. 
Nekatera načela neodvisnih formacij

(i) primeri, ki temeljijo na formalnem članstvu, z različnimi oblikami notranje avtoritete ali odločanja ter ustroja in voljenja;

Godwin in njegov krog

Pri vseh teh različnih ravneh dostopa vidimo pri delu v teh tehnikah še vedno določeno zvezo z inherentnimi možnostmi. 
Mnogi med nami se lahko, na primer, odzovemo na ples iz povsem drugih kultur in na kiparstvo, rezbarstvo in slikarstvo ne le iz drugih kultur, ampak tudi iz drugih, včasih zelo oddaljenih časov. 
Zveza z inherentnimi možnostmi, ki jo pogosto krepi to, kar so lahko skupne ritmične in zaznavne odlike naše vrste, ponuja vsaj neko stopnjo relativno neposredovanega dostopa. 
Kulturna specializiranost, ki je - v različnih stopnjah težavnosti - opazna tudi v teh predvsem telesnih oblikah, ponavadi pomeni večji problem vsaj v delu glasbe, kjer so vidna nekatera zelo radikalna razhajanja v sistemih in instrumentih. 
Toda na presenetljivo širokem področju, še zlasti pri petju in preprostejših instrumentih, je ob nekaterih ritmičnih virih, ki so verjetno skupni celotni vrsti, kot pomemben dejavnik navzoča določena mera relativno neposredovanega dostopa. 
Gledališče je nujno bolj kulturno specializirano zaradi jezika, toda mnoge njegove druge prvine gibanja in scenografije so široko in inherentno dostopne, kot se jasno kaže pri mimu in kot je bilo zelo očitno pri nemem filmu.

Formalistična analiza in “oblike”

(i) za izražanje skritih misli, ki jih druge osebe ne smejo poznati. 
Primer je Edmund v King Lear /Kralj Lear/, I.ii., 182-185** Navedeno po W. Shakespeare, Kralj Lear, Slovenska Matica, Ljubljana, 1904, str. 22, prevedel Anton Funtek. :

Zgodovinsko gradivo je kompleksno in nepopolno, a vendar lahko logično predpostavimo nekatere glavne točke. 
Prvič, imamo pred-dramsko obliko, ditiramb ali zborovsko himno, ki so jo v resnici še naprej izvajali (tudi tekmovalno) na istem festivalu. 
Drugič, imamo omejeni niz poznanih formalnih novosti, ki so skupaj predstavljale novo splošno obliko: (i) uvedba dialoga med posameznim likom in (preostalim) zborom; (ii) uvedba dialoga - zdaj v razvitejšem smislu - med tem likom in drugim likom (drugim igralcem); (iii) dopolnitev s tretjim igralcem. 
V svoji zreli obliki je to novo “dramo” sestavljal zbor z zborovodjo, ki je bil oblika prvotne pojavitve posameznega lika; protagonist (prvi igralec), ki je bil razvitejša oblika istega lika; še dva igralca (in nič več); in spremljajoči igralci, ki niso govorili. 
Zbor je pel in plesal, po eni strani tako kot v ditirambu, a tudi na nove načine, saj je bil zdaj v premišljenih odnosih z igralci. 
Zborovodja je poleg tega uporabljal še modus med govorom in pesmijo kot prehod med zborovskim petjem in dialogom igralcev; njegovi glasovni posegi so segali od preprostih indikacij vse do neke vrste dialoga. 
Igralci so govorili (v formalnem metrumu); bili so maskirani; trije igralci so izvajali vse govorne dele (pogosto sedem ali osem “posameznih oseb”). 
Ob enem vrhuncu ali več vrhuncih je eden od igralcev pel (ena prvih novosti) v interakciji z zborom. 

Toda družbeno formalne spremembe so bile v resnici mnogo globlje. 
Elizabetinska in še zlasti shakespearjanska tragedija sta kot svoje oblikovno sredstvo dopuščali dokaj nenavadno odprto interakcijo družbenega reda in družbenega razkrajanja. 
Če povemo drugače: to, kar lahko zdaj analiziramo kot “interakcijo”, je našlo svojo obliko v odprti in raznoliki dejavnosti, v kateri so bili sile in okvirji reda nenehno in dejavno navzoči, a so bile v njej zelo močno zastopane - in nikdar le zato, da bi se jih znebili ali jih obvladali s silami in okvirji reda - tudi dejavne sile razkrajanja in celo razpada, in to do točke, na kateri so se neposredno kazala vprašanja o naravi samega človeškega reda. 
To obliko lahko spet bolje spoznamo tako, da jo ločimo od ene njenih preprostejših naslednic. 
V jakobinski tragediji je ta “integracija” izginila. 
Sile in okvirji reda so izgubili vsebino in postali sile in okvirji moči. 
Tako imamo ne le nasprotne sile razkrajanja in razpada, temveč nenavadno dramatizacijo razpadanja v procesu - “vojno vseh proti vsem”.

Status v drami

Meščanski ideologi osemnajstega stoletja so videli in napadali drugo funkcijo. 
To, da so spregledali prvo, je imelo nekaj časa protislovni učinek, da je drama postajala vse manj javna, da se je poskušala omejiti (v novih, ločenih pojmih) na “osebno stisko”. 
Videli bomo, da je poznejša temeljna meščanska drama od Ibsena dalje v teh novih družbenih razmerjih ponovno vzpostavila javno dramo, toda najnavadnejša meščanska drama je še naprej delovala v mejah te redukcije (“drama se tiče ljudi, ne pa javnih vprašanj” - kot da Oresteja, Kralj Lear in Rosmersholm nikdar ne bi bili napisani). 
Po drugi strani je bil odločen napad na podmene druge funkcije, na vztrajanje pri tem, da vsako življenje ne glede na njegov družbeni status zahteva resno pozornost - 

Materialne lokacije drame

Napetosti meščanske oblike

Reproduktibilnost 

Če to besedo prenesemo na opisovanje kulturnih procesov, je torej zelo važno ne le to, da se zavedamo teh radikalnih razlik v pomenu in učinkovanju, temveč da se izognemo vsaki prenagljeni odločitvi o tem, kateri od obeh pomenov ustreza kulturnim rabam. 
Zares, ker so te rabe na vseh zgodnjih stopnjah metaforične (in to z metaforami, ki izhajajo iz takih nasprotujočih si procesov), nikakor ne more biti enostavnega prenosa. 
Le redki pomembni kulturni procesi so analogni tiskarski preši ali fotokopirnemu stroju, in tudi le redki so analogni spolnemu ali drugačnemu biološkemu reproduciranju z natančno ugotovljivimi fizičnimi prvinami in kombinacijami prvin. 
To so kompleksnosti koncepta, a kljub temu je koristno ohraniti nekatere njegovih splošnih oznak in misliti z njim namesto pod njim.

Vedno moramo biti torej pripravljeni govoriti o produkciji in reprodukciji, ne pa le o reprodukciji. 
Celo kadar dajemo vso težo vsemu, kar lahko logično opišemo kot replikacijo v kulturnih in tudi splošnejših družbenih dejavnostih, in kadar priznavamo sistematično reprodukcijo določenih temeljnih oblik, moramo še vedno vztrajati, da je treba družbene in kulturne rede videti v njihovem dejavnem nastajanju: dejavnem in neprekinjenem, saj se lahko sicer kaj hitro zlomijo. 
Nedvomno drži, da je nekaj tega nastajanja reprodukcija v njenem najožjem, pa tudi najširšem smislu. 
Toda če ni tudi produkcije ininovacije, je večina redov ogroženih, nekateri redi (najbolj očitno redi meščanske dobe, osredinjeni na vzgibe kapitalistične akumulacije) pa zelo ogroženi. 
Pomembne inovacije niso torej le združljive s prevzetim družbenim in kulturnim redom; v samem procesu njegove modifikacije so lahko nujni pogoji njegove re-produkcije.

Zanimivo je, da analiza nenehnih zadreg pri angleški rabi “intelektualcev” kaže dva temeljna problema. 
Prvič, poznamo ugovore, da je ta izraz aroganten, ker implicira, da so le intelektualci inteligentni. 
Drugič, gre za ugovore, da je to način definiranja oddaljenosti od vsakdanjih zadev ali umika iz njih in vrsta racionaliziranja nepraktičnosti. 
Pri tem ni najvažnejše, da so priložnosti in toni teh ugovorov pogosto neumni, saj vsaj zastavljajo bistvene težave, če jih že ne morejo tudi rešiti. 

