Sužnji, priganjači, nadzornik in lastnik plantaže so bili le členi v verigi, v kateri so bili še posredniki, ki so bombaž razpošiljali na cilj, in trgovci, ki so mu olajševali pot. 
Bombaž se je torej izlival iz južnih ameriških držav, vanje so se pa stekala posojila in blago, kupljeno s posojili. 
Najpomembnejši igralec, ki je uravnaval oba tokova v zameno za opravnino pri prodaji, je bil posrednik. 
Eni posredniki so imeli sedež v obmorskih pristaniščih, na primer v Savanni in Charlestonu, drugi v mestih v notranjosti, na primer v Fayettevillu, Columbiji, Augusti, Maconu, Atlanti, Montgomeryju, Nashvillu, Memphisu in Shreveportu. 
Posredniki v notranjosti so poslovali neposredno z velikimi plantažniki, z manjšimi plantažniki pa prek prodajalcev v notranjosti, ki so dajali aro in pri katerih se je zbiral bombaž. 
Pri prenosih so pomagale tudi banke, ki so po odbitni ceni vnovčevale obveznice plantažnikov, ki so jih podpisali njihovi posredniki. 
Posojila so se torej zlivala noter, bombaž pa ven. 
Prodajalci ali plantažniki so pošiljali bombaž posrednikom v notranjosti, ti pa so se pogodili s posredniki ob morskem bregu za prevoz v Evropo. 
Do konca napoleonskih vojn je večina bombaža odšla v Liverpool iz Savanne in CharlestonCharleston a. 
Po tistem sta postali najpomembnejši pristanišči za prevoz čez AtlantikAtlantik BaltimoreBaltimore in predvsem New York.

Začetno rast indijske strojne tekstilne industrije in razširitev površin, zasajenih z bombažem, moramo razumeti v smislu vloge Indije kot najpomembnejšega angleškega oporišča pri trgovanju s KitajskKitajsk o. 
Bombažna preja in manufakturni izdelki so bili za opijem drugi med pošiljkami na KitajskKitajsk o, in po padcu trgovanja z opijem najpomembnejše blago (Latham 1978: 88–90). 
Sodelovanje indijskih trgovcev pri trgovanju z opijem in bombažem je bilo podlaga za indijsko bogastvo, ki so ga vložili v razvoj tekstilne industrije, edine industrije v Indiji, ki »ji je rojstvo in razvoj omogočila iniciativa domačega kapitala in domačega podjetništva« (Saini 1971: 98). 
Samostojen razvoj je bil mogoč zato, ker je IndijaIndija delovala kot vmesna postaja pri črpanju presežkov iz KitajskKitajsk e. 
Industrija se je razvijala, dokler ni ob koncu 19. stoletja trčila na japonske tekmece za kitajski trg. 
In tudi tedaj je indijska tekstilna industrija še zmerom dajala dokajšen delež preje, ki so jo uporabljale japonske tovarne.

Vsakemu obdobju pospešitve stopnje dobička je sledilo obdobje upočasnitve. 
Zasuku navzgor ob industrijski revoluciji je tako sledil upad med letoma 1826 in 1847 ter »kriza realizacije« zaradi zmanjšanja trgov za industrijske izdelke. 
Cvetoče obdobje na stroj izdelanih strojev in množične graditve železniških prog med letoma 1848 in 1873 se je umaknilo veliki depresiji med letoma 1873 in 1894. 
Padec sta zaznamovala vse večji izvoz kapitala in poskus zmanjšanja stroškov za surovine. 
Politično se je pokazal kot zaostritev tekme med rivalskimi evropskimi silami za vplivna območja in dostop do surovin na tujem. 
Kratki razcvet v letih 1894–1913 je požel pridobitve izvoza kapitala in povečane pridelave surovin v prejšnjem obdobju, delovna produktivnost pa se je zelo povečala zaradi uvedbe novih tehnologij. 
Razcvet se je končal s prvo svetovno vojno ter gospodarsko in politično pretrganostjo, ki ji je sledila (1914–1939). 
Šele druga svetovna vojna in tehnološka revolucija po njej sta rešili sistem pred nazadovanjem in sprožili novo obdobje rasti stopnje dobička.

Za to so zgodovinski razlogi. 
Kapitalistični način ni zavladal čez noč. 
Valil se je v starejših, dajatvenih ureditvah, in razširil se je le počasi in postopno ter zavzel širše družbeno ozemlje. 
Vsaka nova kohorta kapitalistov je trčila ob druge, prejšnje razrede, zakoreninjene v različnih dajatvenih ureditvah. 
Vsaka nastajajoča kapitalistična družba se je od drugih razlikovala tudi po svojem delavskem razredu ter po hitrosti in jakosti njegovega razvoja. 
Različnost razredne »mešanice« so še povečevale različne poti, po katerih so kapitalistični razredi prevzeli oblast. 
Angleški industrijci so se pri vzponu na oblast povezali z »izboljšujočimi zemljiškimi gospodi«. 
Med nemško industrializacijo so se veliki industrijci združili z lastniki nasadov vzhodno od Labe (junkerji) v pakt med »jeklom in kruhom«. 
V Združenih državZdruženih držav ah je vprašanje, kdo bo zavladal državi, na koncu pripeljalo do vojne med severom in jugom; končala se je s porazom razrednih sil, ki jih je predstavljal jug.

V osemdesetih letih 19. stoletja se je velikim svetovnim pridelovalkam pšenice pridružila ArgentinaArgentina . 
Še leta 1870 je uvažala pšenico iz tujine, ob koncu stoletja pa je že bila ena največjih izvoznic na svetu. 
Evropski priseljenci, zakupniki in žanjci so potisnili pšenično mejno ozemlje proti zahodu vse do meje najmanjših padavin.

Ko so začeli Angleži iskati delavce za nasade indiga v Biharju in služabniške posle v Kalkuti, so jih najprej zvečine načrpali med dhangarji, hribovskim prebivalstvom na planoti Chota NagpurChota Nagpur , se pravi med Santali, MundiMundi in Oraonci. 
Tamkajšnji hribovci so dali tudi pomemben delež služnih služabnikov, ki so jih takoj po koncu suženjstva poslali na MavriciusMavricius in v GvajanGvajan o. 
V sedemdesetih letih 19. stoletja so bili udeleženi pri preseljevanju na čajne nasade v Asamu in Butanu. 
Za njimi so se iskalci delovne sile pognali za prebivalci »predsedniških mest«, BombajBombaj a, MadrasMadras a in KalkutKalkut e. 
V štiridesetih letih 19. stoletja so jih začeli nabirati v BiharBihar ju, ko so Biharijce v vojski zamenjali brahmani in radžputi iz Oudha. 
Potem je postala najpomembnejše lovišče južna IndijaIndija , tako da so vsi čezmorski južni Indijci dobili ime MalabarciMalabarci . 
Tamilcev je bilo največ med delavci na Cejlonu, v Burmi, Malaji in Natalu. 
Leta 1945 je bilo prebivalcev vzhodnoindijskega rodu v Burm približno milijon, na Cejlonu 750.000, v Malaji 750.000, na Mavriciusu 300.000, na Fidžiju 100.000, na Trinidadu in v Gvajani 300.000 ter v Natalu 100.000.

Delavci, ki so si sami plačali potnino, so si ob prihodu lahko svobodno poiskali delo. 
»Neplačniki« so bili dolžni prekupcu in so se mu s pogodbo zastavili za čas trajanja dolga. 
V Malaji so zastavnjence nastanili v skladiščih, kjer so jih nadzorovali »skladiščniki« v službi kulijskega mešetarja. 
Kulijski mešetarji in skladiščniki so bili po navadi vplivni člani skrivnih družb; te so dajale tudi stražarje v skladišču. 
Pri trgovanju z delovno silo so imele skrivne družbe dve vlogi. 
Uveljavljale so družbeni nadzor in prisilo nad podrejenimi Kitajci ter obenem branile koristi kitajske enklave pred vsiljevanjem in strategijami krajevnih vlad. 
Skladiščna ureditev se je v Malaji ohranila vse do začetka prve svetovne vojne leta 1914.

Etnična segmentacija

Če je izdelovanje ideologij po naravi družbeno, potem procesi, v katerih se ideologije konstruirajo, potekajo v zgodovinskem času in v opredeljivih okoliščinah. 
Zmožnost ustvarjanja simbolnih svetov se nemara res nahaja v zgradbi človeških možganov in si prizadeva – po Lévi-Straussu – razrešiti nerazrešljivo protislovje med Naravo in Kulturo. 
Lévi-Straussu navkljub pa se s protislovjem ne ukvarja samo čista misel (»človeka misleči mit«), ampak tudi dejavno preoblikovanje narave z družbenim delom človeških bitij. 
Drugače od tistih, ki menijo, da Duh hodi po svojih neodvisnih poteh, bi sam dejal, da izdelovanje ideologij ni posledica konfrontacije Golega človeka, ki razmišlja o Goli naravi, ampak vznikne znotraj takega in takega območja produkcijskega načina, ki so ga uporabili, da bi naravo prilagodili človeški rabi. 

Ideologija sicer pomirja protislovja, vendar jih ne razrešuje. 
Produkcijski način že s svojim delovanjem nenehno porajajo alternativne miselne ureditve in ideološko nabita vedenja. 
Vznikajo v medsebojni igri skupin in razredov, ki si z ideološkimi alternativami opredeljujejo svoj prostor v polju sil, ki ga generira produkcijski način. 
Alternative si nadevajo različne oblike, in izražajo tako povezanost skupin in razredov kot njihova nasprotja. 
Včasih so na videz zgolj drugačen poudarek ali konotacija, ki so ju igralci na ugodnih položajih pridali sporočilnemu kodu. 
Drugič se utelesijo v mislih in dejanjih, ki so načrten kontrapunkt prevladujočemu sporočilu. 
Tretjič se razvijejo v nepravoveren pogled na stvarnost in nosijo v sebi kali upora proti prevladujoči ureditvi. 
Konotacije, kontrapunkti in nepravovernosti se poleg tega le redko omejijo na eno samo družbeno konstelacijo ali družbo; kulti, verstva ali politična gibanja radi preskakujejo meje in prinašajo drugačne ideološke rešitve tudi občinstvu na drugi strani. 

Knjiga dokazuje, da o družbah ne smemo več razmišljati kot o izoliranih in samozadostnih sistemih. 
Prav tako si ne smemo zamišljati, da so kulture integralne totalitete, kjer vsak del prispeva k ohranjanju organizirane, samostojne in trajne celote. 
So samo kulturni skupki navad in mišljenj, ki so jih vrgli v igro taki in taki človeški akterji v takih in takih okoliščinah. 
In v teku delovanja se kulturni skupki vseskozi povezujejo, razvezujejo in znova združujejo ter s tem z različnimi poudarki izražajo razhajajoče se poti skupin in razredov. 
Njihovih poti ne moremo pojasniti z osebnimi interesi, ki botrujejo odločitvam posameznikov v interakciji. 
So posledica uporabe družbenega dela, ki so ga mobilizirali, da bi se spopadli s svetom narave. 
Način, kako so ga uporabili, definira pogoje zgodovine, in glede teh pogojev si ljudstva, ki so si uveljavila privilegirano razmerje z zgodovino, in ljudstva, ki so jim zgodovino zanikali, delijo skupno usodo.

