MURSKA SOBOTA, 26. Sklep ustavnega sodišča, ki je zavrnilo pobudo javnega zavoda RTVS, da se do dokončne odločitve ustavnega sodišča zadrži izvrševanje 82. člena zakona o medijih, v katerem so predvideni 3 odstotki RTV prispevka za delovanje regionalnih, lokalnih in študentskih radijskih in televizijskih programov, je komentirala predsednica združenja nekomercialnih radijskih postaj pri Gospodarski zbornici Slovenije, Irma Benko.

Kot je povedala Benkova, pričakujejo hitro konstituiranje sveta za radiodifuzijo ter da bo ministrstvo za kulturo na njegov predlog sprejelo merila za financiranje regionalnih programov. 
Na svetu za radiodifuzijo smo izkazali interes, da aktivno sodelujemo pri pripravi teh meril, saj gre za odločitve, ki so bistvene za obstoj regionalnih in lokalnih programov, pravi Benkova. 
Novi zakon o medijih prinaša tudi ostre programske zahteve za uresničevanje lokalnih vsebin. 
Trenutno je v Sloveniji 20 radijskih in osem nekomercialnih televizijskih postaj ter dva študentska radia. 
(md)

Tako se tečaj nahaja v zgornji polovici naraščajočega trendnega kanala, pri čemer se je črta odpora pri 2350 tolarjih v preteklem mesecu in pol spremenila v močno podporno linijo. 
Za prihodnje gibanje je najverjetnejši scenarij, po katerem bo tečaj naraščal proti zgornjemu robu naraščajočega kanala. 
Projekcija tečaja in zgornjega roba naraščajočega kanala kaže na možnost porasta cene delnice nad vrednost 2500 tolarjev. 
Vendar pa tudi zasuk tečaja v negativni kratkoročni trend ni izključen, saj je cena delnice trenutno na ravni 30-dnevnega gibajočega povprečja. 
Za časovni razvoj tečaja je značilen tudi dolgoročni pozitiven trend, saj je njegova vrednost veliko višja od 200-dnevnega gibajočega povprečja. 
Na spremembo trenutne stabilnosti okrog vrednosti 2380 tolarjev kaže tudi zelo majhna širina Bollingerjevega pasu. 
Obeti za gibanje so po tehnični analizi, gledano tako kratkoročno kot dolgoročno, v glavnem pozitivni.

Silvan Peršolja pričakuje od nakupa Slovenijavina večji izvoz.

MARJAN LACIĆ

Interaktivne pravljice

ČRNI VRH NAD IDRIJO, 26. Prejšnjo noč je ris napadel trop ovac, last kmeta Rajka Hladnika iz Trebč pri Črnem Vrhu nad Idrijo, in pri tem pomoril sedem jagnjet, eno pa je izginilo. 
Za to območje na Idrijskem je to pravo presenečenje.

Mladi, ki igrajo v orkestru, prihajajo z vseh koncev Savinjske doline, eden se na vaje vozi celo iz Ljubljane. 
Običajno vadijo enkrat na teden, le pred nastopi se zberejo pogosteje. 
Njihov repertoar je zelo raznolik, od klasične do filmske, zabavne in moderne glasbe. 
Zmeraj se skupaj odločamo, katere skladbe se bomo lotili. 
Če otrokom skladba, ki naj bi jo igrali, ne bi bila všeč, je niti ne bi mogli dobro zaigrati, je prepričana vodja orkestra.

Na Nizozemskem se je med slovenskimi orkestri najbolje odrezala Delavska godba Trbovlje

BRANKA JAN

Tokrat se bodo ekipe preizkušale v košnji starine, grabljenju in spravljanju pokošenega sena v kopice, sestavljanju kmečkega voza, v vožnji samokolnice okrog ovir in čeznje, pomemben bo tudi čas pri žaganju smrekovega hloda, seveda ne bo šlo brez skakanja v vreči. 
Dosedanje igre so bile vedno v zabavo vseh sodelujočih in številnih gledalcev, upamo, da bo tako tudi tokrat, ko se bodo igre odvijale na dvorišču pred gasilskim domom v Turju, je pojasnila Tina Železnik, gonilno kolo tovrstnega družabnega dogajanja v okviru turskega gasilskega društva.

Na veselici bodo za boljše razpoloženje skrbeli člani ansambla Gamsi iz Moravč, turjanske gospodinje za domače kulinarične prispevke in gasilci za gašenje žeje. 
(ka)

Leta 2002 naj bi imeli 45 milijonov mark prometa Na konkurenco ponosni

Bivši Penatex je bil zaradi poliuretanske proizvodnje za nekatere v Slovenj Gradcu tako sporen, da bi najraje videli, da bi tovarna izginila z mestnega roba. 
Zdaj so se nasprotovanja umirila, Filčipančičeva pa je pojasnila, da ima Grammerjeva tovarna ustrezna dovoljenja za obratovanje in da širitev tovarne ne bo ogrozila okolja, ker bo širitev izvedena zaradi programa šivanja in montaže, poliuretanska proizvodnja, ki se je že zelo zmanjšala, pa naj bi v skladu s strategijo koncerna Grammer v obdobju desetih let postala zanemarljivo majhna.

Delavci Bis-Marka za stečaj

Podjetje Bis-Mark je nastalo pred petimi leti takoj po stečaju nekdanjega Tama, ko je tovarno za proizvodnjo motorjev, ki je veljala za Tamovo srce, odkupilo tuje podjetje. 
Tovarna je v minulih petih letih izdelovala motorje, zlasti za izvoz v Turčijo, Egipt, Alžirijo in druge arabske države. 
Po navedbah predstavnikov stavkovnega odbora tuji lastnik obljublja, da bo tovarno dokapitaliziral.

Vodja gradbišča pri podjetju Givo, Oskar Adamič, je povedal, da si je stavbo, izdelano po načrtih arhitekta Cirila Metoda Kocha, dal postaviti zlatar Franc Čuden in da je bila nazadnje obnovljena okoli druge svetovne vojne. 
Pročelje in streho, ki so ju začeli obnavljati maja, naj bi končali do konca meseca. 
Stavbo želimo po dogovoru z ljubljanskim regionalnim zavodom za varstvo naravne in kulturne dediščine povrniti v prvotno stanje. 
Zavod je določil, katere barve, barvne tone in materiale moramo uporabiti. 
Po dogovoru z lastniki bodo restavratorji na pročelju do konca tedna naredili še trajno pozlato pod kapnim vencem v obliki bisernih nizov, je razložil Adamič in dodal, da bo pozlata stala nekaj manj kot milijon tolarjev; šest knjig pravega zlata, potrebnega za to, pa so kupili v tujini. 
Na pročelje bodo najbrž vgradili emblem oziroma pečat, ki so ga odkrili na starih fotografijah. 
Cehovsko znamenje zlatarjev, ki si ga je dal vgraditi prvi lastnik hiše, je zob časa namreč popolnoma uničil. 
(urk/foto: Luka Cjuha)

Cepljenje je drago

Eva Dolinar, ki je v oddelku za gospodarske javne službe in promet zadolžena za reševanje problematike na področju varstva živali, je povedala, da so v zadnjem času dobili precej pritožb zaradi spuščenih psov. 
V Ljubljani je lani 305 ljudi ugriznil pes, petnajst ljudi pa mačka. 
Pri tem kar v 54 primerih lastnik živali ni bil znan. 
Če v desetih dneh ne morejo zagotovo reči, da je žival zdrava, je treba človeka cepiti proti steklini. 
Predstojnica centra epidemiologije pri Zavodu za zdravstveno varstvo dr. Eva Grilc je ob tem opozorila, da ko gre za psa, pri katerem že v začetku sumijo, da ima steklino, človeka cepijo tudi z imunoglobulinom, kar stane več kot 100.000 tolarjev. 
Proti steklini so letos cepili že 78 ljudi.

Prenova križišča

LJUBLJANA, 26. Križišče Podutiške in Šišenske ceste bodo kmalu prenovili in razširili, ta čas pa za dovoljenje za cestno zaporo še zbirajo dokumentacijo.

Zelo zadovoljni so bili pri občini tudi s premičnimi merilci hitrosti, ki so voznike prek ekrana opozarjali na število kilometrov na uro. 
Spomladi smo si jih sposodili, verjetno pa jih bomo nekaj kupili, saj je njihov psihološki učinek izreden. 
Ko vozniki vidijo na tabli, koliko vozijo, večinoma zmanjšajo hitrost do dovoljene, je dodal Pavel Klavs. 
(kg)

Matjaž Klemenčič iz upravnega odbora stanovalcev na Slovenski 55c je povedal, da so prejeli konservatorski program za obnovo Kozolca, ki ga je pripravil zavod. 
V njem je zapisano, da so, ker je stavba arhitekturni spomenik, dovoljeni le posegi, katerih namen je objekt vrniti v prvotno stanje. 
Pri obnovi fasade naj bi zato uporabili kamnite plošče iz naravnega kamna enakega videza in barve, kot so bile prejšnje. 
Klemenčič je ogorčen nad sprenevedanjem zavoda, saj je v programu tudi zapisano, da bi morali omet pripraviti tako, da bi bilo plošče nanj mogoče sidrati, čeprav so bile prej prilepljene. 
Z visečo fasado, kot jo predvidevajo konzervatorji, bi spreminjali zasnovo arhitekta. 
Najmanj osem centimetrov bi odstopala od obstoječe, vrh vsega pa zdajšnja podlaga za kaj takega ni primerna. 
Moti ga tudi, da gre zavod v takšne podrobnosti, kot so vrsta tlakov na balkonih, zasteklitev balkonov in plastične rolete namesto lesenih. 
Vseh želja zavoda lastniki ne zmoremo financirati, je še zatrdil Klemenčič. 
Za mnenje smo želeli povprašati tudi na zavodu za varstvo naravne in kulturne dediščine, a so vsi pristojni na dopustu.

Hiši, ki stoji med Nemško in Saveljsko, v ponedeljek grozi rušenje

Bodo ostali na cesti?

48

860

Nekoč sem ga vprašala, če se je odzval tudi kakemu bolniku iz belogardistične družine. 
Rekel je, da tudi, če je bilo potrebno.

Med prvimi zdravniki, ki so odšli v partizane spomladi leta 1942, so bili poleg dr. Aleksandra Gale - Petra tudi dr. Andrej Župančič, dr. Karel Milavc, dr. Božena Ravnikar, dr. Ruža Šegedin, dr. Lemež in drugi. 
Dr. Peter pa je bil določen že od začetka za teren drugega Zidanškovega bataljona Notranjskega odreda, ki je bil v treh četah razporejen po širnem prostoru med Gotenico, Loškim Potokom, Sodražico, Belimi Vodami do snežniških gozdov. 
Na vsem območju je delal, imel je dosti dela.

V veliki italijanski ofenzivi na Notranjskem, v maju leta 1942, izven komunikacij, v težko prehodnih krajih, ko je bila ustanovljena bela garda in so Italijani pogosto patruljirali po hišah, je dr. Peter gradil novo bolnico s pomočjo prebivalcev Belih Vod, Karla in Ivana Mikoliča, ki je tudi padel, in svojega pomočnika, medicinca, domačina Rusa. 
Metod Rus mu je pokazal skrito jamo v bližini Mrtaloz, ki so jo imenovali Ogenjca. 
Sto metrov od nje so najprej zgradili barako za trinajst težkih ranjencev. 
Ko se je ofenziva približala, so jih znosili v štiri metre globoko kraško jamo, jih oskrbeli z zdravili, sanitetnim materialom in hrano, da jih bo tam negovala, pa se je prostovoljno javila bolničarka Mimica. 
Ranjenci v jami so se zmenili, da se ne bodo predali, če pride sovražnik, ampak so zadolžili Mimico, da jih postreli, kar je hrabro, mlado dekle tudi storilo. 
Nato se je zavleklo v manjši drugi hodnik in tudi sama končala svoje mlado življenje skupaj s svojim pomočnikom. 
Za junaštvo bi zaslužila spomenik.

Katja Plut je 22-letna študentka komunikologije, ki ima na pretek mladostne energije in ve, kam jo vložiti. 
Novomeščanko poleg pisanja veseli še nešteto stvari, od igranja in joge do risanja in padalstva. 
Svojo prvo pesniško zbirko je izdala pri 13 letih, tokratna pesniška zbirka Ej! pa je izšla pri novomeški Založbi Goga. 
Lotila se je tudi pisanja zgodbic za otroke, ki jih bo z veliko mero samodiscipline in potrpljenja (česar ji po njenem mnenju primanjkuje) tudi izdala. 
Tri leta obiskuje dramsko šolo Barice Blenkuš. 
Povsod želi biti zraven in vse želi poskusiti.

PETER KUŠAR

