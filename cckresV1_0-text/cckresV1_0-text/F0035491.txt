Slovensko narodno gledališče Nova Gorica vsako sezono pripravi šest premiernih uprizoritev za odrasle, od katerih so nekatere še posebej primerne za učence in dijake, saj se skladajo z učnim načrtom pri slovenskem jeziku. 
Za študente pa so primerne tako rekoč vse predstave, razen otroških.

velikim veseljem vas vabimo v SNG Nova Gorica na gostujočo predstavo SLG Celje Samorog , ki bo v petek, 16. aprila 2010 ob 20. uri. 
Predstava je enkratna priložnost, da si ogledate odrsko različico klasičnega dela velikega slovenskega avtorja Gregorja Strniše, v postavitvi priznanega režiserja Janeza Pipana in Nini Ivanišin v glavni vlogi. 
Poetična drama Samorog, ki tako kot vse Strniševe drame govori o transcendentalni resničnosti, sega, tako kot njegova poezija, preko sveta človeške družbe in medosebnih odnosov ter se dotika kozmične, metafizične resničnosti. 
Govori o mestu, ki ga po legendi straži samorog, in v katerem živita dvojčici Margarita in Uršula. 
Sodnik Bertram si poskuša pridobiti devico Margarito Axtling, ki pa ga zavrača, zaradi česar jo pokvarjeni sodnik vrže v ječo in ji grozi s smrtjo. 
Obtoži jo čarovništva, ker sprejme k sebi ptiča s kronico in noče nobenega moškega. 
Margarita se ustraši, se mu vda in v zameno zase pošlje na grmado svojo sestro dvojčico, noro devico Uršulo.

Kostumograf in oblikovalec maske, Eugène Ionesco: Delirij v dvoje (Délire à deux), premiera 20. 
04. 
1995

