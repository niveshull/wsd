Ves čas gibanja po samostanu nun ali menihov nismo videli. 
Le nekaj jih je bilo videti v majhni trgovinici, kjer so prodajali razglednice, obeske v obliki križev, kovance in izredno lepe zbirke znamk. 
Par minut pred trinajsto uro pa so nas varnostniki prosili, če lahko samostan zapustimo. 
Vrata so se zaprla in oglasili so se zvonovi, ki so klicali svete duše k molitvi.

V svojih časih so domačini na planoti tudi kmetovali. 
Poznano je, da je na obdelanih njivicah dobro obrodilo zelje, kateremu prija tukajšnja klima. 
V poletni sezoni je na planoti še moč opaziti živino, ki se pase po že precej zaraščenih, vendar s sočno travo bogatih pašnikih. 
Le vztrajnost in močna volja botrujeta želji po ohranjanju tradicije, da bi govedo, konji in drobnica na nanoški planoti ne zamrli v pozabo. 

24.4. bo v Sv. Juriju potekal tradicionalni Jurjev sejem s prodajo na stojnicah. 
Več informacij o sejmu dobite na Krajevni skupnosti Sv. Jurij (02 557 11 40).

Za spomladansko prebujanje

Na kratko rečeno so projektorji naprave, s pomočjo katerih lahko projeciramo močno povečano računalniško ali videosliko na praktično kakršno koli podlago (pomembno je le, da je svetla). 
Sliši se precej enostavno, ampak v resnici so te napravice skupek odlične optike (objektivi, prizme, …), sodobne elektronike in kot takšni prava čuda miniaturizacije in natančnosti. 
Projecirana slika nastaja na več različnih načinov (odvisno od vgrajene tehnologije); na kratko bomo omenili le dva najbolj razširjena. 
Pri obeh načinih pa načeloma potrebujemo močan vir svetlobe in nekaj, kar bo iz močne bele svetlobe ustvarilo barvno sliko na zaslonu. 
Prvo od tehnologij, DLP, je zasnovalo podjetje Texsas Instruments in se zaradi kompaktnosti uporablja predvsem v ultra prenosnih projektorjih. 
Srce teh projektorjev predstavlja skupek miniaturnih zrcalc, ki stalno nihajo pod vplivi električnih signalov s tem nihanjem pa usmerjajo svetlobni vir na pravo mesto na zaslonu. 
Projecirana slika je sestavljena iz treh osnovnih barv (rdeče, zelene in modre, podobno kot pri televiziji ali računalniških monitorjih), nihajoča zrcalca pa vedno spustijo le eno točno določeno barvo na točno določeno mesto na zaslonu in s tem ustvarjajo vzorec, ki ga človeško oko zazna kot homogeno sliko. 
Prednost te tehnologije je, kot smo že omenili, kompaktnost; slabost pa so nekoliko manj izrazite barve in pa rahlo tresenje slike (zaradi nihajočih zrcalc). 
Druga pomembnejša tehnologija se imenuje TFT LCD, glavni proizvajalec komponent za LCD-projektorje pa je japonsko podjetje EPSON. 
Osnovna načela delovanja so sicer podobna kot pri tehnologiji DLP, le način generiranja slike je drugačen. 
Svetloba se namreč v sistemu zrcal in prizem razdeli in prehaja skozi tri različne prosojne LCD-zaslončke (vsak zaslonček pomeni eno od osnovnih barv). 
Na vsakem od LCD-zaslončkov se torej v vsakem trenutku prikazuje določena barvna komponenta slike (dobimo tri različne barvne separacije), ki se ob izhodu iz projektorja preko prizem iz zrcal spet združijo v celoto in na zaslonu tvorijo barvno sliko v vsem svojem sijaju. 
Tehnologija LCD je tehnološko precej bolj zahtevna, vendar pa omogoča precej bolj stabilno (nima nobenih gibljivih elementov), ostro in barvito sliko. 
Razlika med tehnologijama je opazna že pri prikazu videa, še bolj pa pri projekciji računalniške slike, kjer sta ostrina in stabilnost slike še toliko bolj pomembni. 
V tehnične podrobnosti projektorjev se ne bomo več poglabljali; kogar to področje zanima, naj si prebere katero od specializiranih računalniških revij. 
Raje si poglejmo, kaj vse je mogoče z njimi početi. 

