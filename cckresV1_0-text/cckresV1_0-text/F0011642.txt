Spoštovani! 
Oglasil bi se k temu predlogu, ki ga je dal gospod Hvalica. 
Namreč, sam sem imeli priliko srečati te predstavnike Narodnega sveta, ki so mi tudi izrazili začudenje nad takšnim ravnanjem, so rekli, mi smo prišli v parlament, ne k LDS-u in ne želimo, da se napačen vtis ustvarja in moram reči, niso bili prav dobre volje, tako da tudi ne verjamem, bi rekel, tukaj ne moremo govoriti, da so bili neformalni stiki, ker to so formalni zastopniki, če pride predsednik Narodnega sveta, ni to privatna oseba, ki jo predsednica delovne skupine kot neka druga privatna oseba sprejme. 
To so formalni kontakti in naj se opravljajo v formalnih prostorih, ki so za to namenjeni in bi samo prosil, do takrat, ko bomo to pač posebej obravnavali, čeprav nimam nič proti temu, da bi to že danes, naj se formalno postopa.

V zunanjem ministrstvu in v Vladi smo v času priprav na mirovni sporazum, ki je bil potem parafiran v Daytonu v Združenih državah Amerike in v času vzpodbuditve mirovnega procesa, ki trenutno poteka za tisto področje Balkana, ki je bilo zadnje tri, štiri leta v vojni, podrobno analizirali razmere in pa posledice teh dogajanj za zunanje-politični položaj Slovenije. 
Kot veste, je v pripravi nadaljevanje tega procesa, ki bo na konferenčni ravni predvideno v Londonu konec tega tedna, v petek in soboto in 14. decembra v Parizu, kjer bodo v vojno vpletene države podpisale mirovni sporazum, po drugi strani pa naj bi prišlo po predstavi francoskih ... do medsebojnega priznanja in navezave diplomatskih odnosov vseh držav bivše Jugoslavije. 
Kot je znano, je Slovenija v teh letih po osamosvojitvi, diplomatsko normalizirala odnose s ... državami naslednicami bivše Jugoslavije, hrvaško, makedonijo in bosno in hercegovino. 
To pomeni, da je opravila medsebojno priznanje ter navezala diplomatske odnose, odprla tudi veleposlaništva za pristojnike teh držav, kakor so tudi one odprle svoja veleposlaništva v Ljubljani. 
Z Zvezno Republiko Jugoslavijo ta postopek ni bil končan. 
Začela ga je Vlada Zvezne Republike Jugoslavije v avgustu leta 1992. 
Ko je sprejela sklep o priznanju Slovenije in predlog za navezavo diplomatskih odnosov, vendar takrat formalno na njeno noto nismo odgovorili v pismih predsednikov države in vlad, da je bilo izraženo naše stališče ..... ....., da morajo biti zato izpolnjeni določeni pogoji.

Toliko bi jaz imel za svoj uvod in predlagam, sem že enkrat prej omenil, da danes predvsem parlament omogoči s sprejemom zakona, da se bomo prilagodili .... 
Varnostnega sveta in omogočili tistim, ki so za to zainteresirani, da lahko legalno poslujejo s to državo. 
Hvala lepa.

Hvala za besedo. 
Mislim, da je priznanje Zvezne Republike Jugoslavije, ki ga je sprejela slovenska Vlada možno obravnavati z več zornih kotov. 
Najprej gre seveda za kompetenčno vprašanje. 
Jaz sem sam govoril v slovenskem parlamentu nekajkrat o tem, da smo glede na relativno mladost naše ustavne ureditve v mnogih kompetenčnih vprašanjih še zelo neizbrušeni, da prihaja do tega, da zakonodajna oblast posega v pravosodno, pravosodna v zakonodajno in da niso povsem jasno definirane meje med izvršno in zakonodajno oblastjo.

Drugič, jaz se enako kot vsi vi zavedam, da smo mi v nekem trenutku formulirali pogoje pod katerimi bi bili pripravljeni priznati Zvezno republiko Jugoslavijo in da so od treh pogojev pravzaprav formalno pravno približno izpolnjena dva, to je končanje vojne, agresivnih dejanj in drugič priznanje držav v okviru obstoječih meja. 
Da pa pogoj, da se Zvezna republika Jugoslavija, ki pretendira, da bi bila edini sukcesor prejšnje države, temu odpove, ni izpolnjen. 
Vendar bi sodil, da seveda Slovenija s priznanjem te države ni v ničemer prejudicirala svojega odnosa do problema sukcesije in da je ravno dejstvo, da je vmes prišlo do zaključka dela Badenterijeve komisije in stališča, ki jih je povsem jasno opredelil tako Državni zbor kot slovenska Vlada, da predstavljajo tisto osnovo, ki je vsebovana tudi v vsakem od naslednjih od konsekutivnih sklepov in zato menim, da s priznanjem te države nismo v ničemer odstopili od naših sicer znanih stališč o sukcesiji.

Kar zadeva same vsebine priznanja, bi jaz samo to rekel, da upam, da so bili dejansko upoštevani pri tem, ko je Vlada odgovorila na noto Vlade ZRJ iz leta 1992, interesi Slovenije, čeprav, poudarjam, samo upam, ker tudi to, kar je včeraj predsednik Drnovšek po televiziji govoril, ne daje ravno človeku velikega upanja oziroma velike vere v to upanje.

Hvala lepa. 
Gospa Simšičeva.

Ampak imam pa eno vprašanje. 
Zaradi teh mednarodno pravnih razlogov, zaradi zapletenih vprašanj sukcesije in pravne kontinuitete, bi me zanimalo, ali je mogoče dobiti ta trenutek, ali pa kasneje, integralno besedilo note Zvezne Republike Jugoslavije o priznanju Slovenije, kaj je natančno tam zapisano. 
In kaj je integralno besedilo slovenske Vlade, oziroma slovenske note o priznanju Zvezne Republike Jugoslavije. 
Kajti tukaj se mi zdi pa nekaj vprašanj zelo pomembni, ki jih bom seveda lahko potem šele izrekla, ko bom slišala. 
Bistveno vprašanje pa je tukaj pravna kontinuiteta, tudi z mednarodnega vidika. 
Hvala lepa.

In petič, klavzula, neke vrste prohibitivna klavzula, ki prepoveduje vse finančne transakcije s podjetji, bankami in finančnimi organizacijami, ki so pod nadzorom, ali v lasti subjektov iz Zvezne Republike Jugoslavije, in iz teh območij Bosne in Hercegovine, o katerim sem govoril. 
V tej zvezi, zaradi operacionalizacije tega stališča in sklepa, se pooblašča v tem zakonu o spremembi, torej dvigu sankcij, Banko Slovenije, da določa in ažurira listo teh subjektov. 
To je takozvana OFAC lista tistih subjektov, za katere se smatra, da so v posesti, v lasti dokumentov, s katerimi so kupovali diskontirane dolgove bivše Jugoslavije na sekundarnih trgih, in ki bi lahko te dokumente uporabili, predvsem seveda, v finančnih transakcijah, na blagovnih, za poravnavo svojih terjatev, ki bi jih srbski subjekti imeli do slovenskih. 
To je neke vrste varovalna klavzula, da se podjetja zavarujejo, kajti, ko stopajo v te transakcije, stopajo z načel klasičnega komercialnega rizika. 
Država Slovenija ne bo krila morebitne nekomercialne rizike, vezane na pojav tovrstnih finančnih instrumentov. 
Zato je ta vloga Banke Slovenije v tem kontekstu še posebej poudarjena.

In še enkrat bi rad eno stvar tu povedal zelo jasno. 
Glejte, mi seveda ne bomo prevzemali odgovornosti za stanje kakršno je, ker lahko rečemo mi smo pač tu opozicija nimamo izvršilnih funkcij in smo tudi v manjšini. 
Zavedamo se pa pomena te tematike, zavedamo se slabega vtisa, ki ga Slovenija daje navzven z notranjo politično razcepljenostjo o teh vprašanjih. 
In vsaka pot, ki lahko pripelje do tega, da je te razcepljenosti manj, je pozitivna. 
Mi smo pripravljeni, kar se tiče Slovenske ljudske stranke, na današnji seji, povem sedaj, podpreti ta zakon enotno, če bo dana možnost, da se na tista vprašanja, ki se nam postavljajo in na katere doslej ob različnih točkah nismo dobili odgovora, da se odgovori. 
Če se oceni, da je potrebno delno tudi zapreti sejo, tudi lahko. 
Zato bi še enkrat prosil, da se ta predlog da na razpravo.

Hvala lepa. 
Mislim, da ni več prijavljenih, zato dajem ministru Deželaku možnost, da odgovori na razpravo.

Sedaj bomo glasovali o dveh predlogih sklepov. 
Najprej o predlogu, ki se glasi: Odbor za mednarodne odnose Državnega zbora Republike Slovenije kot zainteresirano delovno telo obravnaval predlog zakona in tako naprej, kot se v štirih vrsticah glasi, odbor predlog zakona podpira in predlaga Državnemu zboru, naj predlog sprejme. 
Dajem ta predlog sklepov v razpravo. 
Želi kdo razpravljati? 
(Ne.)

Ugotavljam, da ta predlog ni dobil večine glasov. 
S tem lahko zaključimo ta dnevni red, pri čemer moram reči, da se mi zdi ta sejo koristna, predvsem zato, ker vnaša, mislim, da več discipline v odnos med Vlado in parlamentom.

