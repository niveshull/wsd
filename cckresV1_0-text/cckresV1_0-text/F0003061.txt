Nebotičnik (1930-33) je stavba, ki je "vrgla iz ravnodušja vso tedanjo Ljubljano". 
Idejo o visoki stavbi na tem mestu, ki jo je verjetno predložil Šubic pokojninskemu skladu, je potrdil sam Plečnik in celo narisal skico. 
Celotni kompleks je petnadstropna poslovno-stanovanjska stavba, ki zaključuje kare in oblikuje pokrito pasažo, z vogalnim višinskim poudarkom Nebotičnikom. 
Ob nastanku je bil najvišja stavba (70,35 m) v Srednji Evropi in na Balkanu ter deveta najvišja v Evropi!

(Slika: Kozolec na Bavarskem dvoru v Ljubljani;

Eden najprepričljivejših primerov takšne scenografske poetike je ogenj v Čarovnici iz Zgornje Davče: na rešetko manjše okrogle luknje v tleh so pritrjeni dolgi ozki kosi lahkega blaga. 
In ko izpod rešetke začne pihati močan ventilator in so navpično frfotajoči kosi blaga osvetljeni jarko rdeče, dobi gledalec vse znake, ki so potrebni v zvezi s temo in idejo teksta: o čarovništvu protagonistke, ki je pravzaprav metafora za njeno prvinskost, bližnjost naravi, pa tudi o krhki moči tega čarovništva, ki ga bo prej ali slej uničila moderna moška civilizacija.

(Slika: Pet minut raja (1959) je bosanski film slovenskih avtorjev Moskovski diplomant Igor Pretnar (19241977) je z govorico svojega učitelja Eisensteina nagovarjal v Samorastnikih, da bi jo izpostavil v ideološkem kontraplanu, ki ga je nastavil Prežihov Voranc z že leta 1942 napisano Samoodločbo slovenskega naroda. 
("Danes vas je le nekaj, jutri vas bo še več.") 
S Cankarjevim Kačurjem (Idealist) so se resda upi odpisali, a njegova Lažnivka je vsa hlepeča po ljubezni tudi ogoljufana in preslepljena sanjala še naprej.)

Tudi avtorji filma so v svoj "atelje", torej v scenarij (Branko Vučičević), režijo, fotografijo in montažo (vse Karpo Godina, 1943), vnesli ostanke, ki jih je v zgodovinskem brodolomu navrgla skupinica avantgardistov, ko je v dvajsetih letih na Balkanu nažirala jugoslovansko kraljevino. 
V tem "ateljeju" se je dobesedno obnovil trenutek takratnih umetniških idej na način natančnega, skoraj dokumentarnega citiranja vseh znakov tega ekscentričnega podviga (pesniški teksti, manifesti, članki, fotografije, predstave zenitistov, izjave reakcionarjev, folklorni motivi, tehnična sredstva, aparati, arhivski posnetki in tudi takrat prakticirani filmski postopki). 
Ves ta muzej citatov pa ostaja vpet v filmsko naracijo, ki jasno plete po svoje in muzealije podreja podtaknjeni zgodbi. 
A tudi predvideni, saj so dejanske usode avantgard ne le dadaistične, konstruktivistične in zenitistične podobne: njihov konec je običajno tak, da jih družba absorbira, prebavi v anomalijo originala ali povsem potolče. 
Če seveda drugačneži že sami ne načnejo lastnega repa ali ne prodajo lastne glave. 
Tako kot Meduzini brodolomci, konča tragično tudi druščina, ki svoje estetske prej kot politične poglede plodi med preproste ljudi. 
Konec njihove poti je Slovenija, kjer na Vršiču policija (pomotoma!) razredči skupino, slovenska učiteljica pa pristane v slepi družbi sirot.

Z bolečino v srcu in toplo materinskostjo v očeh se mlada doktorica prebija po hodnikih filozofije in pedagogike. 
Pazite, pravi mladim študentkam, študij sam po sebi še ni nujno pravi izraz vaše enkratne ženskosti. 
Kaj hitro lahko postane samo še spomin nanjo in slaba uteha.

Berthold je fotografiji posvetil le zadnjih petnajst let življenja, pred tem pa se je temeljito seznanil s fotografsko tehniko in tehnologijo (potoval je po Nemčiji, osnove fotografske izobrazbe pa si je pridobil na Dunaju) ter spoznaval dosežke avtorjev, ki so že vedeli, da fotografija ni zgolj tehnični izum, ki naj bi nadomestil slikarstvo, ampak avtonomno izrazno sredstvo z lastnimi zakonitostmi in posebnostmi. 
Na začetku kariere se je prilagodil estetskim kanonom pikturalizma kot dominantne fotografske usmeritve tedanje dobe, ki pa so jo nova umetniška gibanja, zlasti impresionizem, secesija in avantgarde, katerih nezadržen prodor se je začel okrog 1910, kmalu postavila na stranski tir. 
Bertholdu, ki je dogajanja po evropskih metropolah dokaj dobro poznal, zato ni bilo težko preseči pikturalizma in sprejeti nove izzive. 
V širokem ikonografskem razponu njegovih zanimanj (portret, akt, dokumentarna in arhitekturna fotografija, krajina, žanr) po kakovosti izstopajo krajinski in žanrski posnetki, ki jih pogosto preveva razpoloženje, kakršnega poznamo s slik slovenskih impresionistov.

Bibliofilsko mapo fotografij, v omejeni nakladi izdano leta 1946, je Kocjančič pospremil z mislijo, da "tehnika ni vse, kajti fotografija je poleg mehaničnega tudi duhovno delo. 
Naposled je odvisno le od moža za kamero, kakšen je uspeh". 
Različice te izjave sicer poznamo že od prej, nemalokrat naletimo na podobna mnenja tudi v zadnjih desetletjih, a zategadelj njihova smiselnost in prepričljivost nista nič manjši. 
V vsej širini Kocjančičevih fotografskih zanimanj velja izpostaviti njegove akte, morda manj znane od njegovih drugih motivov, zato pa pospremljene z avtorjevo pronicljivo ugotovitvijo, da je akt "najtežje poglavje figuralne fotografije, s katerim naj se ukvarja samo tisti, ki ima fotografsko univerzo za seboj".

Fotogrupa ŠOLT in t. i. "mariborski krog" sta na prehodu iz šestdesetih v sedemdeseta leta odločilno zaznamovala prelom s tistim tokom sodobne slovenske fotografije, ki je še vztrajal pri esteticizmu in tehničnem perfekcionizmu.

(Slika: Milan Pajk: Moj prostor, 1975)

Njena postava nujno pritegne pozornost, prepričljiva je bodisi kot zvito porogljiva Dalila, izzivalna Carmen ali pa strašljiva Klitemnestra.

Vedno več piše. 
Hlastno nabira informacije o dogajanju v svetu. 
Prebira dostopno literaturo, išče posnetke, partiture, udeležuje se festivalov sprva kot poslušalec, nato pa vedno pogosteje kot vabljeni gost. 
Vrstijo se naročila, ki pa jih izbrano sprejema. 
Skoraj neopazno postane eden največkrat izvajanih sodobnih slovenskih skladateljev. 
V svojem delu je, kot pravi nekoč, "otrok modernizma". 
Kljub temu se njegova glasba ne razblini v neurejenem kaosu možnega, temveč ves čas ohranja trdno formo. 
Vendar ne statično. 
Nasprotno vzdržuje se v dinamiki porušene simetrije, v iskanju ravnotežja med logiko razuma in srca. 
V tem smislu je Lebič bolj kot drzen inovator pravzaprav arheolog s pretanjenim posluhom za arhaično, skrito pod plasti vidnega. 
Temeljit in prodoren je kot mislec in umetnik, kot skladatelj in poustvarjalec, kot glasbenik in človek. 
Tudi zato morda celo "največji".

(Slika: Zoran Mušič: Nismo poslednji, 1970, zasebna zbirka, ZDA)

Ko je leta 1860 Mohorjeva družba v Celovcu začela izdajati Slovenske večernice, se je pravzaprav rodila znamenita "mohorjanka", poseben tip večerniške pripovedi, ki naj bi prikazovala "vesele in žalostne zgodbe iz življenja človekovega, kako Bog vse dobro plačuje in hudo kaznuje".

Iz antičnega sveta

(Slika: Klasiki Kot tretja knjiga v zbirki Iz antičnega sveta, ki jo izdaja mariborska Založba Obzorja, je leta 1962 izšel prevod treh Evripidovih dram. 
Knjigo je opremil Jože Ciuha. 
Podobo novejši izdaji, prevodu Menandrovega Čemerneža, ki je leta 1995 izšel kot trideseti v zbirki, pa je dal Bronislav Fajon.)

"Moderni" časi tej zbirki najbrž niso najbolj naklonjeni; toda njena porabnost bi se zvečala prav z modernizacijo. 
Ta tip zbirke namreč svojo idealno uporabnost doseže v elektronski obliki.

(Slika: Biseri Zbirko, ki je v domeni založbe Mladinska knjiga, je opremil Branko Simčič. 
Naslovnice pa so krasile ilustracije različnih ustvarjalcev. 
Tako denimo naslovnico Malega princa ilustracija samega avtorja, Antoina de Saint-ExupŽryja, medtem ko je naslovnico Carollove Alice v čudežni deželi ilustriral Arthur Rackham.)

Deset plesalcev iz Studia za svobodni ples Ljubljana in nekaterih drugih plesnih skupin (Sinja Ožbolt, Tanja Zgonc, Sabina Potočki, Marko Mlačnik idr.) postane jedro nove skupine in pod pedagoškim vodstvom Ksenije Hribar tehnično raste. 
PTL zareže v slovenski kulturni prostor z odmevnimi predstavami. 
V Metastazi D. Z. Frey uporabi glasbo skupine Laibach in z močnimi prizori teles v osvetljenih oknih Kapelice ter mučnih padanj v kupe prsti razburi in navduši. 
Koncert Ksenije Hribar zabava gledalce "s hudomušnim posmehovanjem akademizmom, vsemu, kar diši po formalizmih, meščanskosti, pa tudi trpko razmišlja o življenju, odnosih, resnicah" Sledi humorja in posmeha polno Alpsko sanjarjenje "z referencami na romantični balet Giselle ter slovenski svetoboljni Blut und Boden". 
Humornost, občutljivost in koreografsko inventivnost Ksenija Hribar razvija naprej (Nostalgija, Odisejev povratnik), zna pritegniti druge ustvarjalce (Maja Milenović, Branko Završan z izjemnim Panoptikumom) in daje priložnost danes uveljavljenim koreografkam, kot sta Sinja Ožbolt in Tanja Zgonc. 
PTL dobi l. 1996 svojo dvorano in tudi po smrti Ksenije Hribar upravičuje svoj profesionalni status.

Pravzaprav je celo Župančič sam zapostavljal prevajanje lirske poezije, saj v njegovem obsežnem prevajalskem opusu prevladujejo verzificirane drame in prozni romani, tako da je ta del njegove ustvarjalnosti tudi zvrstno komplementaren izvirnemu. 
V vseh petdesetih letih svojega dejavnega življenja in še desetletja po smrti je veljal za mojstra, ki je kos vezani in nevezani, v različnih jezikih spisani besedi klasikov in sodobnikov različnih narodnosti. 
Mnogi njegovi prevodi so ostali v gledaliških arhivih, marsikateri pa so preživeli prevajalca in so jih vztrajno ponatiskovali: med sodobnimi romani je npr. od tridesetih do sedemdesetih let večkrat izšla Galsworthyjeva obsežna Saga o Forsytih, ki jo je v petdesetih letih z Moderno komedijo in Zadnjim poglavjem dopolnil Janez Gradišnik. 
Med prevodi klasične dramatike so najbolj zaslovele Shakespearove tragedije in komedije.

(Slika: Sad maščevanja - V zgodovinski drami na osemintridesetih straneh je Dobrila detajlno prikazal čas, prostor in razmere v življenju družine rimskega upravnika Emone, bivše naselbine ilirsko-keltskih Tavriskov.)

Septembra 1987 je Štandeker uresničil svojo vizijo stripa kot zrcala družbe z objavo Smiljaničeve stripovske serije o padcu komunizma Hardfuckers. 
Od takrat je Mladina vsak teden objavila dve strani stripa, Štandeker (kasneje tudi Max Modic) pa je nadaljeval teoretski in kritiški pregled sodobnega stripa (ni mu ušel ne talent Helene Klakočar niti pametna kulturna politika do stripa v Franciji, analiziral je najbolj resničen strip tega stoletja Maus Arta Spiegelmana in poudaril pomembnost Trubarjevega antikvariata - prve prodajalne stripov pri nas). 
Leta 1987 je začela v Mladini provocirati Diareja. 
Junija 1988 je Mladina objavila prvo nadaljevanje zgodbe Točno opolnoči Romea Štrakla. 
Štandeker je avtorju predlagal, da bi v realističnem slogu zrisal zgodbo o napadu JLA na Slovenijo, in ker se je avtor podpisal s psevdonimom, je Štandeker prevzel odgovornost, ko je beograjska vojaška policija podala ovadbo. 
Ljubljansko tožilstvo jo je zavrnilo in Mladina je nadaljevala stripovske provokacije. 
Naslednje Štandekerjevo naročilo je sprejel Dušan Kastelic, ki je s parodiranjem ideološke enosmernosti v serijalih Partizani in Domobranci ter v revizionistični Aferi JBTZ ustvaril klasike slovenskega humoristično angažiranega stripa. 
Leta 1992 je začela izhajati referenčna serija Slovenski klasiki, v kateri so Tomaž Lavrič, Zoran Smiljanič, Romeo Štrakl, Gorazd Vahen, Gregor Mastnak, Obscurator in drugi parodirali domačo kulturno politično smetano.

(Slika: Stripburgerjevi posebni izdaji - Naslovnico Handyburgerja, posvečenega diktaturi gibanja, je zrisal slovenski avtor Jakob Klemenčič, XXX(Strip)burger na temo seksualnosti pa kanadska avtorica Julie Doucet.)

V dobrih štirih letih je tako najprej stekla serija avtorskih pogledov na dosežke posameznih umetnostnih področji in filozofije 20. stoletja v svetovnem oziroma, če smo "politično korektni", v bolj ali manj zahodnjaškem merilu. 
Izpisali so jih Andrej Blatnik (literatura), Tomaž Brate (arhitektura), dr. Mladen Dolar (filozofija), Silvan Furlan (film), danes žal že pokojna Ksenija Hribar (ples), Blaž Lukan (gledališče), Mojca Menart (glasba), dr. Jure Mikuž (likovna umetnost) in Milan Pajk (fotografija). 
Temu svetovnemu sklopu je sledila slovenska serija, razširjena s knjižnimi prevodi, zbirkami in revijami ter s stripom. 

