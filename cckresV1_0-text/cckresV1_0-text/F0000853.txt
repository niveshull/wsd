Čisto drugače je pri človeku, ki vsega tega ne zna, ne zmore. 
Na vsako stvar se že takoj v začetku odzove negativno. 
Zanj je bolezen samo še potrditev vsega slabega, zanj je to katastrofa. 
In namesto da bi vso svojo življenjsko energijo uporabil za zdravljenje bolezni, jo neprestano razsipava, ko se jezi in je užaljen in živi vedno bolj ločen od okolja. 
Pogovor s takšnim bolnikom je navadno težak. 
Z razumskimi dokazi, da ni vse tako črno, kot se zdi njemu, ga največkrat ne prepričamo. 
Dobiti mora občutek, da ga razumemo, tudi v njegovi črnogledosti. 
Šele ko bo to začutil, bo morda pripravljen stopiti korak dalje: k previdnemu počasnemu odkrivanju lepih in svetlih strani v svojem življenju.

V odnosu do bolnika je razumevanje simbolike še prav posebno pomembno. 
Težko je govoriti o težkih stvareh, o bolezni, ki človeka vedno bolj izčrpava, o strahu, o obupu, o umiranju. 
Zato bolnik to pogosto izrazi prikrito z drugimi besedami. 
Razumel pa jih bo le tisti, ki zna poslušati, ki zna zaživeti v odnosu z bolnikom. 
Včasih nam ogromno povedo tudi bolnikove sanje. 
Kadar začne bolnik sestri ali zdravniku pripovedovati svoje sanje, s tem vedno želi nekaj povedati in je zato prav, da mu zelo pozorno prisluhnemo.

Človek brez upanja ne more živeti. 
Tudi če je zdrav in brez posebnih problemov, potrebuje upanje na vsakem koraku življenja. 
Še veliko bolj pa ga potrebuje bolnik, še posebno bolnik s težko boleznijo. 
Od upanja je tudi odvisen potek bolezni, saj daje bolniku ogromno moči, da lahko vzdrži tudi v okoliščinah, ki bi se mu zdele, dokler je bil še zdrav, nemogoče. 
Kolikokrat slišimo bolnika priznati: "Ko sem bil še zdrav, ne bi od sebe nikdar pričakoval, da sem sposoben toliko vzdržati."

Ko se je voda dvignila do okna, je mimo pripeljal čoln in ljudje v njem so mu klicali: "Vstopite, gospod župnik!" 
"Ah, ne, otroci," je rekel duhovnik, poln zaupanja, "jaz zaupam v božjo previdnost, Bog me bo rešil." 
Vendar pa je splezal na streho in ko se je voda dvignila tudi do tja, je zopet pripeljal mimo čoln poln ljudi in ti so župnika silili, naj vstopi. 
Zopet je odklonil.

Spominjam se bolnika, še ne tridesetletnega, ki ga je neozdravljiva bolezen precej hitro vodila v smrt. 
Kljub mnogim težavam je zelo malo časa preživel v bolnišnici. 
Žena, še mlajša od njega, mu je vedno znova in vedno očitneje znala pokazati, da ga ima zares rada in da bo ona, skupaj z njegovimi brati, naredila vse, da bo kratek čas življenja, ki ga je imel še pred seboj, preživel doma, kjer se je tako dobro počutil. 
Ob vsej teži bolezni je bilo čudovito gledati, kako so se ti ljudje imeli radi in ob tej njihovi medsebojni ljubezni je tudi bolezen naenkrat izgubila vso ostrino. 
Kadar koli doživljam takšne odnose, sem vesela: pomenijo pričevanje o veliki božji ljubezni in pomenijo upanje. 
Nekoč mi je kolegica, sicer neverna, rekla ob srečanju s takšnimi ljudmi: "Zdelo se mi je, kot da ne prihajajo iz tega sveta!" 
Zares, saj niso samo iz tega sveta!

Tudi ko najožjim svojcem posredujemo resnico o težki bolezni, moramo biti zelo obzirni, ker jih prizadene prav tako ali včasih še bolj kot bolnika samega. 
Včasih imamo občutek, da je posredovanje resnice sploh bolj problem najožjih svojcev kot pa bolnika. 
Ko izvejo za resnico, postavijo zid med seboj in bolnikom in z njim navadno o tem ne govorijo. 
Zato tudi nenehne prošnje svojcev: "Lepo prosim, samo ne povejte mu, da ima raka!"

"Gospe in gospodje," je rekel, "v globoki žalosti vam moram sporočiti, da je glavni igralec, vaš veliki in ljubljeni župan sam, v garderobi pravkar doživel smrtni srčni infarkt. 
Zato smo prisiljeni prenehati z igro."

Večkrat pride z bolnikom v ambulanto še njegova žena. 
Če se on s tem strinja, tudi jaz nimam nič proti. 
Moti pa me, kadar ravna žena z možem kot z otrokom.

Nekateri tudi mislijo, da mora postati bolnik popolnoma pasiven, da ne sme prijeti za nobeno delo, da se sme le omejeno gibati. 
On pa bi tako rad kaj pobrkljal v hiši, se ukvarjal s čim, kar mu je v veselje, naredil morda tudi še kaj koristnega skratka, rad bi imel občutek, da lahko normalno živi in da še ni za staro šaro.

Komu naj dajemo informacije 

Premišljujem o medicini, ki se je tako zagrebla v svoj tehnični razvoj, da pri tem pogosto pozablja na nekatere temeljne človeške razsežnosti zdravljenja in odnosa do bolnika. 
S tem ne bi želela zbuditi vtisa, kot da zdravstveni delavci nimajo posluha za temeljne človeške potrebe bolnikov. 
Seveda ga večinoma imajo. 
Samo da je to v glavnem prepuščeno njihovi osebni pobudi. 
Kot "storitev" v medicini pa šteje in je ocenjeno samo tisto, kar se da meriti, kar se da zajeti v številke in faktorje. 
Človeškega odnosa pa se v to ne da zajeti. 
Kodeks etike zdravstvenih delavcev vsebuje zelo lepa načela za odnos zdravstvenih delavcev do bolnikov in mu ni kaj reči. 
Toda kolikokrat se na naših sestankih in srečanjih pogovarjamo o človeškem odnosu do bolnikov? 
Ali kolikokrat drug drugega (razen v zelo ozkem osebnem krogu) k temu opogumljamo? 
Ali se zavedamo, da terapija niso samo zdravila, aparati, operacija ..., ampak da spada prav bistveno k zdravljenju tudi odnos zdravstvenih delavcev do bolnikov. 
Samo za to mi gre: da ta odnos ne bi bil le zasebna stvar vsakega posameznika, ampak kot splošno priznan del vsakega zdravljenja.

Vprašala sem ga, kaj zanj pomeni uspeh. 
"Seveda to, da so bolniki spet zdravi," je odvrnil. 
"Vse drugo je zame neuspeh. 
Medicina vendar mora pomagati."

Zelo lepo je takšno poučevanje trpečega prikazano v Jobovi knjigi. 
Joba, ki ga doleti težka nesreča, obiščejo trije prijatelji, ki pred njim razgrnejo pravo katehezo. 
Govorijo o trpljenju kot posledici greha, o božji pravičnosti in modrosti, o spreobrnitvi, o božji kazni grešnikov, o božji volji. 
Vse, kar povedo, je res, toda to je v tem trenutku teorija, ki Jobu ne pomaga veliko. 
Job vse to že pozna. 
"Takih reči sem že dosti slišal, vi vsi ste nadležni tolažniki. 
Tudi jaz bi mogel govoriti kakor vi, ko bi vi bili na mojem mestu. 
Lepe besede bi na vas naslovil in nad vami z glavo majal" (Job 16,2.4).

