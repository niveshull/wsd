(sta)

Ministrski predsednik nemške zvezne dežele Bavarske Edmund Stoiber, ki je bil včeraj na enodnevnem uradnem obisku v Sloveniji, in predsednik slovenske vlade Janez Drnovšek sta se pogovarjala predvsem o možnostih za nadaljnje gospodarsko sodelovanje, o približevanju Slovenije Evropski uniji in razmerah v JV Evropi. 
"Bavarska je za Slovenijo najpomembnejši in najtesnejši partner," je na novinarski konferenci poudaril premier Drnovšek. 
Bavarski ministrski predsednik pa je med drugim zagotovil, da Bavarska v celoti podpira čimprejšnji vstop Slovenije v Evropsko unijo in zvezo Nato. 
Oba sogovornika sta tudi izpostavila potrebo po čimprejšnji ureditvi razmer v Makedoniji. 
Ena izmed včerajšnjih tem pogovorov so bili tudi gospodarski odnosi med Bavarsko in Slovenijo. 
Kot je dejal Stoiber, se bavarska podjetja zanimajo za sodelovanje pri privatizaciji podjetij za oskrbo z električno energijo in pri tem omenil bavarsko podjetje Eona, prav tako pa so bavarska podjetja pripravljena vlagati v Luko Koper, ki je kot pristanišče pomembno tudi za Bavarsko. 
Ta je tudi zainteresirana za izgradnjo dobrih prometnih povezav med Luko Koper in Bavarsko.

Zgodilo se je na današnji dan:

1912 - Na poti z južnega tečaja, ki ga je dosegel 13. januarja, samo štiri tedne za Amundsenom, je umrl britanski polarni raziskovalec Robert Scott.

"V Pragi me vlečejo za rokav"

Francoski pregovor

