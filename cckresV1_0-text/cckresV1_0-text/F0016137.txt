"Poleg današnje delavnice, na kateri govorimo o pedagoških programih, ki jih bomo izvedli v muzejih in skupne zloženke ter skupne predstavitve preko interneta lahko v naslednjih dveh letih izvedemo še druge aktivnosti. 
Zanimiva bi bila, denimo, arheološka razstava predmetov, ki jih hranijo v dveh slovenskih muzejih, predstavljena v Avstriji in morda tudi obratno. 
Priredili bi lahko še skupen tabor otrok z obeh strani meje in različne dejavnosti na njem, kot je rimski peteroboj ali sestavljanje rimskega mozaika. 
Otroci so za takšne prireditve zelo odprti, kljub različnim jezikom, ki jih govorijo, najdejo prav pri dejavnosti, kot je sestavljanje mozaika, 'skupen jezik'. 
Pomembno je namreč, da je bilo v rimski dobi ozemlje na obeh straneh meje eno upravno področje; zato je tudi pomembno, da zgodovinska dognanja in arheološke izkopanine iz tega obdobja predstavljamo skupaj. 
Mogoče bomo organizirali tudi skupni znanstveni simpozij, a teme še nismo določili. 
Vsekakor pa bi to bila tema z arheološko vsebino, saj je vseh pet muzejev z avstrijske strani meje arheoloških," je dejala projektna vodja Zveze južnoštajerskih muzejev iz Avstrije Anita Heritsch.

Konferenca je razdeljena na tri tematska delovna omizja. 
Včeraj so se udeleženci ukvarjali z modernizacijo upravnega sodstva ter delovnimi in socialnimi sodišči. 
Danes bo na vrsti modernizacija kazenskega sodstva in državnega tožilstva, izpostavljena pa bo predvsem vloga preiskovalnega sodnika in vloge tožilstva ter ustroj kazenskega postopka ob spremembi teh vlog. 
Jutri bodo udeleženci obravnavali civilno sodstvo, izvršbo in zemljiško knjigo, pri čemer se bodo posvetili predvsem poenostavitvi vročanja in izvršbi na nepremičninah. 
(sta)

