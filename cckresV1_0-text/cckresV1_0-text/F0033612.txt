Odkar je enainštiridesetletna Demi Moore skupaj s svojim mladim, šestindvajsetletnim ljubimcem Ashtonom Kutcherjem napovedala veliko vrnitev v Hollywood, Sharon Stone hrepeni po tem, da bi mladenič z njo zaigral v filmu Prvinski nagon 2. 
Igralka je namreč glasno in jasno povedala, da si za soigralca, s katerim bo uprizorila ne ravno nedolžne spolne prizore, želi mladega Ashtona. 
To pa Demi zagotovo ni ravno po volji. 
Igralki sta si pred kratkim zaradi tega celo skočili v lase, a ju je mladi igralec hitro ločil. 
Toda le za kratek čas, saj je Sharon že naslednji dan za medije izjavila, da je Ashton pravi afrodiziak.

