Ves Rimini se je določenega dne v napetem pričakovanju zbral na trgu pred stolnico. 
Bonillo je prijahal na svojem osliču. 

Presveta Trojica, Oče, Sin in Sveti Duh, molim te iz dna srca in ti darujem predragoceno telo, kri, dušo in božanstvo Jezusa Kristusa, navzočega v vseh tabernakljih sveta, v zadoščenje za žalitve, bogoskrunstva in brezbrižnosti, s čimer je žaljen. 
In po neskončnem zasluženju njegovega presvetega Srca in brezmadežnega Srca Marijinega te prosim za spreobrnjenje ubogih grešnikov. 

Vzemite in pijte telo in kri Jezusa Kristusa, ki ga nehvaležni ljudje strašno žalijo. 
Zadoščujte za njihove pregrehe in tolažite našega Boga. 

»Zgodaj zjutraj sem pri sveti maši zaslišala besede: 'Povej prednici, da želim, naj bi bilo tu češčenje, ki bi imelo namen izprositi usmiljenje za svet'« (št. 1070).

»Danes mi je pri češčenju Gospod dal spoznati, kako zelo želi, da bi se duša odlikovala z dejanji ljubezni; v duhu sem videla, kako veliko duš nam kliče: 'Dajte nam Boga.' 
V meni je vzkipela apostolska kri. 
Ne bom ji prizanašala, marveč jo bom do poslednje kaplje žrtvovala za neumrljive duše; čeprav Bog tega morda ne pričakuje dobesedno, mi je to mogoče v duhu in ni nič manj zaslužno« (št. 1249).

Puščavnik sv. Nikolaj iz Flüe v Švici je dvajset let živel samo od svete hostije. 
Da bi ga preizkusili, so za mesec dni zaprli vse dohode.
Tako mu ni mogel nihče prinašati hrane. 
Škof, ki ga je hotel preizkusiti, ga je prišel obiskat. 
Vprašal ga je: »Povejte mi, kako morete živeti brez hrane?« 

Julija 1927 so Terezijo na zahtevo škofijskega ordinariata petnajst dni strogo in natančno nadzirali zdravniška komisija in štiri zaprisežene mallersdorfske sestre. 
Komisija je ugotovila, da Terezija ni zaužila nobene hrane in pijače. 
Normalno človek toliko časa brez pijače ne more živeti. 
Telesna teža, ki je v običajnem stanju bila vedno 55 kg, se je ob petkovem trpljenju in krvavenju na prvi petek znižala na 51 kg, drugi petek pa na 52,5 kg. 
Ob zaključku petnajstdnevnih preiskav je zopet znašala 55 kg, kakor se je tudi sicer od petkove krvavitve pa do srede zopet normalizirala na 55 kg.

Prepoznavala je navzočnost Evharistije, in sicer že v navadnem stanju. 
Zaznavala je, v kateri cerkvi je tabernakelj s posvečenimi hostijami in v kateri ga ni. 
Tako je razlikovala katoliške cerkve od protestantskih in je tudi za katoliške cerkve povedala, ali je v njih Najsvetejše. 
Ko je nekoč nekdo poslal v pismu posvečeno hostijo, je takoj čutila Jezusovo navzočnost, ne da bi vzela pismo v roke.

Terezija je imela živ občutek, da je hostija v njej neraztopljeno navzoča ter jo telesno ohranja pri življenju. 
Evharistična podoba kruha se v njej ni raztopila skoraj do naslednjega obhajila. 
Prej se je raztopila v adventnem času in ob nekaterih posameznih primerih. 
Podobno milost je prejel sv. Anton Marija Claret. 
Ko se je nekoč Terezija v stanju zamaknjenja dotaknila njegovih relikvij, ne da bi ji povedali, čigave relikvije so, je vzkliknila: »O, oh, tudi ta je imel Zveličarja vedno pri sebi!«

Pri 'Spovem se', kakor da se obtožuje vseh najtežjih grehov, ki so jih storili ljudje, se je udarjal na prsi z zamolklimi, močnimi udarci. 
Pri evangeliju se je zdelo, da se njegove ustnice, ki so oznanjale Božjo besedo, s to besedo hranijo in uživajo njeno neskončno sladkost. 
Takoj zatem se je začel intimni pogovor z Večnim. 
Pater Pij, ki je prejel od Gospoda dar kontemplacije, je vstopal v globine skrivnosti odrešenja.

