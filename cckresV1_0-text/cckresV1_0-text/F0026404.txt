V čem sta bistvo in sporočilo ljudske pesmi?

Kako je z ljudsko pesmijo v svetu?

Ljudska pesem je v današnjem času živa v svoji prvotni obliki petja ljudskih pevcev le še v državah vzhodne in južne Evrope, v zahodni Evropi, Ameriki, Kanadi, Avstraliji in drugod pa ljudsko pesem le tu in tam še najdemo na terenu, vendar se ponovno oživlja na poustvarjalen način. 
Npr. v skandinavskih deželah je ljudska pesem le še ostalina preteklosti in jo sicer preučujejo, na terenu pa je ljudje ne pojejo več. 
Na Škotskem se pojavljajo nekateri poustvarjalci ljudskega izročila, ki poskušajo na novo vzpostaviti stik s tradicijo, tako da izvajajo ljudske balade ter jim dodajajo sodobne elemente popa, rocka …, na novo oživiti vedenje o ljudskem izročilu in ga ponovno vsaditi v zavest naroda. 
Raziskovanje ljudske pesmi pa je razširjeno v vsem svetu, čeprav so načini lahko popolnoma različni.

