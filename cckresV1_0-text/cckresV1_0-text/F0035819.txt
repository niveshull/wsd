Vsi trije avtorji so medtem napredovali v svojih likovnih rokopisih, ampak do danes ostali zvesti temeljnemu prizadevanju, da v likovnem izkazu vztrajajo pri izvirnosti, miselnosti in estetski opredelitvi, ki je zunaj klasičnega, mimetičnega pripovedovanja.

Komplimenti Moniki

Veselim se njenega koncerta,zato sem kupila karto že v prvi vrsti Camelia 20. 5. 2010

Odprtje: ponedeljek, 24. maja 2010, ob 20. uri

Ko jih je svoj čas s svojo uvodno besedo na odprtju omenjene sarajevske razstave leta 1988 podprla Meliha Husedžinović, je za pripadnike skupine KAMMEN kot skupno lastnost poudarila njihovo »ozaveščenost o dogajanjih in izkušnjah v svetovni umetnosti«. 
To trditev je še enkrat vredno ponoviti, zato ker kaže ne samo na ožje umetniški, temveč tudi na širši kulturni in civilizacijski pomen del treh avtorjev v lastnem okolju. 
Gre torej za umetnike, ki vsi po vrsti že od nekdaj posedujejo zelo emancipiran likovni jezik, zgrajen na temeljih tistih smernic evropskega modernizma, ki jih je vsak od njih posebej izbral za svoja izhodišča in jih potem razvijal naprej v času sprememb, ki pa niso postavljale pod vprašaj njihovih prepoznavnih individualnih profilov.«

Anto Kajinić je bil rojen 19. junija 1953 v Modriči, BiH. 
Leta 1977 je v Sarajevu končal Akademijo likovnih umetnosti, in sicer na slikarskem oddelku v razredu prof. Ismarja Mujezinovića. 
Od leta 1980 je član Združenja likovnih umetnikov Bosne in Hercegovine (ULUPUBiH) ter od 1995 Hrvaškega društva likovnih umetnikov v Zagrebu. 
Leta 1991 je postal tudi član Hrvaškega kulturnega društva Napredak v Sarajevu in 1994 Matice Hrvatske. 
Od leta 1987 je član in eden od utemeljiteljev slikarske skupine KaMeN (Kajinić, Marić, Numankadić) v Bosni in Hercegovini ter eden od organizatorjev in utemeljiteljev Simpozija monumentalne skulpture v Zenici leta 1991. 
Štiri leta zatem je ustanovil tudi Umetniško galerijo Hrvaškega kulturnega društva Napredak v Sarajevu. 
Od leta 1996 je v raznih časnikih in časopisih, kot so Obnovljeni život (Zagreb), Oslobođenje (Sarajevo), Bosna franeiscana (Sarajevo), Svjetlo riječi (Sarajevo), Naša riječ (Zenica), objavil več kot petdeset esejev iz likovne umetnosti. 
Študijsko se je izpopolnjeval v Franciji, Italiji, Rusiji, na Nizozemskem in v Grčiji.

Izbor fotografskih podob naključno izbranih tradicionalnih kultur in etničnih skupin Azije in Afrike (predvsem portretov) skuša nazorno pokazati, da je naša zunanjost zgolj navidezna in kako blizu bi si lahko bili. 
Žal se iz vseh napak sodobne in polpretekle zgodovine nismo naučili, kako krhek je lahko naš obstoj in kako varljiva je superiornost naše lastne civilizacije.

3. 
Srednja in jugozahodna Azija kot stičišče kultur, civilizacij ter hkrati prostor večnih političnih in verskih nasprotij (Afganistan, Pakistan, Tadžikistan, kitajski Šinjang ter etnično najbolj pestra območja Hindukuša, Karakoruma in Pamirja).

4. 
Indijska podcelina – etnično, lingvistično, versko in politično verjetno najbolj zapleten sistem sveta (vzorčno so predstavljene regije Arunačal Pradeš, Radžastan ter določena območja Himalaje Nepal, Zanskar, Ladak, Kinaur, Kašmir).

Gledalci skorajda ne zaznamo, a gotovo začutimo ozadje, ki ga je Mare Lakovič vložil v te portrete. 
Mnogi obrazi so del dolgotrajne obrednosti v okviru koncepta, ki ga te fotografije predstavljajo. 
Poti proti zadnjim belim lisam in najbolj odročnim kotičkom na zemljevidih našega planeta so skrbno načrtovane in niso naključne. 
V raziskovanju tega robnega sveta in drugačnosti je njegov pristop prvinski, saj se njegove poti šele začnejo tam, kjer se običajne končajo. 
Za temi portreti so odprave in tisoče prehojenih kilometrov puščav Kalahari, Namib, Takla Makan ter gora od Hindukuša, Karakoruma in grebena Himalaje. 
Ko spoznava te izginjajoče kulture ter skuša iskati smisel in ozadje njihovega obstoja, se prelevi v antropologa in fotografa. 
Bistvo njihovega sporočila išče v obrazih, ki jih skrbno in likovno pretehtano prenese na fotografski nosilec. 
V končni fazi pa se prelevi v sociologa kulture, publicista, ko za temi samotnimi pohodi v divjino nastajajo zgodbe oziroma nekakšni eseji o pozabljenih svetovih, izgubljenih v času in prostoru, o katerih večina nas niti ne sluti, da obstajajo.

Generacija fotografov, ki ustvarja sedaj, se mora odzivati na agresivnost in unificiranost podob, ki jih v neskončnih količinah proizvajajo množični mediji. 
Mare Lakovič ustvarja v čisto drugem kontekstu in ideji kot filmi, video, televizija itd. 
Njegova tematika je aktualna v kontekstu ohranjanja identitet, lepote raznovrstnosti človeškega genoma, kulturne in lingvistične pestrosti, umetnosti preživetja v surovi pokrajini, zaščite človekovega okolja, iskanja prastarih modrosti ter pripadnosti določenemu prostoru, vračanja h koreninam in kulturi, ki daleč presega pripadnost določeni regiji, etniji ali kakšnemu novodobnemu umetnemu narodnemu patriotizmu. 
Njegov odnos do teh ljudi – portretov je globlji od običajne popotniške fotografije, saj intenzivno preizprašuje njihov obstoj. 
Zanima ga, kakšen pomen imajo za nas te etnične posebnosti, kot tudi zmožnost medija, da nam posreduje tisto resničnost, ki se nas dotakne. 
Pri tem raziskuje izrazne možnosti, da odvrne gledalca, od doživetja objektivne stvarnosti skozi trdno utemeljene zahodnjaške obče veljavne pomene. 
Pogosto za prevladujoč motiv izbere male, drobne trenutke teh čudovitih ljudi, v počitku, v senci, nekje vmes, na poti od ene točke do druge … 
Ni velikih motivov, le odprto vprašanje, včasih praznina v očeh, čim manj določeno, fragmentarno, vendar pomembno. 
Obrazi pred nami so plod dolgotrajnejših miselnih in intuitivnih relacijskih procesov. 
Deprivilegirane, prvotne etnične skupnosti predstavljajo torej splet zgodb, ki v medsebojnem razmerju podajo končni pomen, kdo smo oziroma kam gremo, ter skušajo pokazati, da je naša zunanjost zgolj navidezna ob dejstvu, kako blizu bi si lahko bili. 
Žal se iz vseh napak sodobne in polpretekle zgodovine nismo naučili, kako krhek je naš obstoj in kako varljiva je superiornost naše lastne civilizacije.

