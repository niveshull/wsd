V študiji pripovedim sledim na več prizoriščih, kjer se vsak dan ustvarja socialno delo, in na več prepletajočih se ravneh. 
Tako pripoved najprej obravnavam kot poročilo in v ospredje postavim interakcijske značilnosti pripovedi in literarno-teoretske koncepte pripovedovanja. 
Potem jo spremljam v dokumentacijskih praksah; najdem jo v zapisih o primerih, spisih in drugih dokumentih. 
Pripoved obravnavam tudi kot metodo dela v polju intervencij socialnega dela, v katerem poudarjam zlasti ustne pripovedne prakse. 
Pripoved pa prepoznavam še kot kritično avto/biografijo v kontekstu socialnih gibanj, in na raziskovalnem prizorišču, na katerem predstavljam potenciale narativnih metodoloških prijemov. 

Z Ano sva že od začetka hoteli natančno vedeti, »na čem« naj bi delali. 
Na centru smo na vrsti sestankov in evalvacijskih srečanj poskušali uskladiti pogled na to, katere so prednostne naloge. 
Seznam pogojev, ki naj bi jih izpolnila, se je v začetnem obdobju iz tedna v teden daljšal, pa tudi spreminjal: najti si mora službo, redno živeti, urediti svoje vedenje, urediti odnose s sorodniki, brez napake izpolnjevati pravila za obiskovanje otroka. 
Nekatere izmed zahtev so bile konkretne in oprijemljive, druge pa ohlapne, nejasne in časovno nedoločne, da je bilo nemogoče predvideti, kdaj, zakaj in komu natančno naj bi Ana ugodila. 
Urediti svoje vedenje in redno živeti sta bili med najmanj jasnimi zahtevami. 
V sebi sta skrivali nevidni moralni kodeks, ki naj bi bil tako zelo splošno priznan, da se socialni delavki ni zdelo potrebno, da bi pojasnila, kaj s tem misli. 
Nedorečenost zahtev socialne delavke je dopuščala fantazije, da je moralno vprašljiv večji del njenega življenja. 
Mislila je celo, da bo Ana, »če se bo le potrudila, sama prišla do tega, kaj vse dela narobe« in to bo v njihovih očeh tudi znamenje, da hoče priznati napake in resnično nekaj narediti zase. 
Skratka, obravnava se je vse manj nanašala na konkretne dogodke in rešitve in se čedalje bolj širila na nadzor nad celotnim življenjem in osebnostjo uporabnice. 
Problem ni bil več incident s fizičnim nasiljem nad otrokom, problem je bila Ana kot taka. 
Vprašanja, kako naj najde službo ali kakšno podporo bi potrebovala pri vzgoji in skrbi za otroka itn., so postale obrobnega pomena. 
Z moralnega stališča pa je bilo zanimivo, da bi vsa skrb za njeno življenje in za varnost njenega otroka odpadla, če bi se Ana primerno poročila ali uredila svoje partnerske odnose (»Sama ne zmorete, saj ste videla, potrebujeta nekoga ob strani.«). 
Bilo ji je jasno rečeno, da je njena nezmožnost, da obdrži stabilnejše razmerje, problem, in da bi v primeru, če bi si našla primernega partnerja, otroka lažje dobila nazaj, tudi če se ne bi zaposlila ali se kako drugače »spravila v red«. 
Tako bi očitno takoj in prepričljivo dokazala, da je dovolj naredila zase. 
To je imelo tudi konkretne posledice Ana si je v nekem obdobju, čeprav nejevoljna (»Kako to mislijo, da si bom kar čez noč našla tipa, ki bo v redu?«), močno prizadevala najti partnerja. 
Pripoved o Ani, kakor jo je skonstruiralo socialno delo, je vsebovala kar nekaj kategorij, ki so njena vedenja označevale kot neprimerna za žensko. 
»Pitje piva« ni bilo problematično samo po sebi, šele v zvezi s »posedanjem po lokalih« je postalo pravi moralni problem. 
»Pogosto menjavanje partnerjev in nestabilna razmerja« so upam si trditi še zmeraj prej znamenje ženskega kot pa moškega deviantnega vedenja. 
In navsezadnje, tudi »zakonski nasvet« socialne delavke govori o družbeno veljavnih vrednotah in prepričanjih.

V nekaterih obdobjih, ko se je obravnava nagibala v smeri večjega zbližanja matere in otroka, je bilo v zgodbo o Ani pripuščeno več biografskih podatkov, ki so gradili »predisponiran« tip storilca (slabe družinske razmere, spolne zlorabe, psihiatrična zgodovina itd.). 
Vendar so verodostojnost teh istih podatkov postavili pod vprašaj, ko je bilo treba zagovarjati trše ukrepe pred sodiščem. 
Ko sem trudila izboljšati Anino pogajalsko pozicijo s strokovnimi službami in jo prikazati na bolj sprejemljive načine, sem se tudi sama spoprijemala s tem, kako upravičiti Anino dejanje nasilništva; z vprašanjem krivde, torej. 
Pri tem se je moja konstrukcija lika nagibala bolj v smeri predisponiranega tipa stranke, torej k poudarjanju težkih življenjskih razmer, družinske zgodovine ipd. 
Tako so odvrnile tudi pozornost od vprašanja, zakaj se v vseh teh letih po premestitvi otroka ni nihče strokovno ukvarjal z njo. 
»Katalog nujnih opravil in nalog centrov za socialno delo v Sloveniji« Vito Flaker et al., Katalog nalog: strategija razvoja in postavitev modela za delovanje CSD v luči nacionalnega programa socialnega varstva do leta 2005, Skupnost centrov za socialno delo in Fakulteta za socialno delo, Ljubljana, 2002.

Anamneze ne moremo »vzeti«, lahko jo le »naredimo«. 

Viri, ki jih je K. W. Tice raziskala, pričajo, da je bilo veliko nesoglasij med zgodnjimi socialnimi delavkami in delavci o tem, kako zapisovati življenja strank in kako ustrezno obarvati pripovedi v zapisih o primerih. 
Hkrati pa so se pojavljale težnje po standardizaciji metod opazovanja in interpretacije. 
Razprave o dokumentiranju so postale pomembne leta 1920, ko so se še zlasti veliko ukvarjali z iskanjem skupnih paradigem in tehnik, zato da bi organizirali neskladna in razpršena polja prakse. 
Izid tega prizadevanja za skupne temelje je bila večja občutljivost socialnih delavk in delavcev za problematiko izrazoslovja, reprezentacije in konceptualnih sistemov. 
Zapisi o primerih so bili kritični teren za strokovna prepričevanja in razprave o procedurah, izdelovanju in interpretiranju teh zapisov ter o narativnih konvencijah reprezentiranja »dejstev«.

Torej, urejanje pisnih gradiv in dokumentiranje je pomembno v dokaznih postopkih, je neke vrste dnevnik opravljenega dela, je informacija kolegicam in kolegom o opravljenih nalogah v nekem primeru in je navsezadnje dobro gradivo, iz katerega je mogoče za nazaj pogledati, kaj je šlo narobe v nekem primeru, in se tudi sicer učiti na končanih primerih. 
Iz navedenega ni mogoče sklepati, da je avtorica videla kakršen koli pomen zapisovanja in dokumentiranja za stranke same. 
Dokumentiranje je v vseh navedenih točkah pomembno samo za strokovne delavke in delavce in kot opravilo vključuje le njih.
Vendar je iz konkretnih navodil, kako urejati in voditi spise, razvidna njena občutljivost za odnos do strank tudi pri tem opravilu. 
Tako glede uradnih vabil strankam avtorica priporoča neformalni in neprisiljeni ton:

Obenem pa je v priročniku na več mestih izražena potreba po izpopolnjevanju strokovnih delavk in delavcev, po učenju na primerih; potreba po zapisovanju primerov je pogosto omenjena prav v tej funkciji. 
Verjetno gre to pripisati prav obdobju zgodnje profesionalizacije socialnega dela, v katerem je priročnik nastal, in v katerem je bila potreba po sistematiziranem zapisovanju primerov, na katerih so se metode socialnega dela šele razvijale, in po jasnejšem opisu postopkov gotovo večja. 
Vendar avtorica poudarja inovativni naboj pri razvijanju metod socialnega dela. 
Po navedeni literaturi sodeč se je v priročniku sicer precej opirala na tuje vire (pri opisih nekaterih metod bolj, pri drugih manj ali sploh ne), čeprav poroča, da po treh letih, odkar je skripto prvič uporabila za slušatelje Šole za socialne delavce Dostopna kopija priročnika iz leta 1959, iz katere navajam, je namreč že tretja predelana izdaja. , »tuje izkušnje še zmeraj predstavljajo komplikacije«. 
Vendar je prepričana in ta misel se zdi zelo aktualna , da se metode dela neprestano razvijajo in spreminjajo glede na prakso in konkretne izkušnje na terenu, in prav te jim dajo v resnici vsebino. 
Njeni sklepni misli v predgovoru k priročniku se zdita ravno pravšnji za današnje spreminjanje kurikuluma študija socialnega dela, saj meni, da so »podlaga za učenje metodike prav praktični primeri« in da »mora pouk sloneti na problematiki, ki je aktualna v času, ko predavatelj predava«. 
Ibid., str. 14. 

za občutke nelagodnosti in strahu, ki 

Zakonske vidike dokumentiranja pri nas urejata dva zakona: Zakon o varovanju osebnih podatkov (ZVOP) in Zakon o upravnem postopku (ZUP). 
Zakon o varstvu osebnih podatkov, Uradni list RS, št. 59/1999, in Zakon o splošnem upravnem postopku, Uradni list RS, št. 8/1999 in 52/2002. 
Pri tem je ZVOP nadrejen ZUP-u. 
To je pomembno zlasti pri vprašanju dostopa uporabnikov do dokumentacije. 
Zakon o varovanju osebnih podatkov v 18. členu pravi, da mora upravljalec zbirke osebnih podatkov na zahtevo posameznika:

Peta praksa po pogostosti prakticiranja je »posvetovanje s stranko, kaj je treba napisati in ponuditi izdelek v branje«. 
Več kot polovica vseh udeleženih pravi, da pri zapisovanju tako tudi ravna. 
To je obenem praksa, ki jo v skladu z opredeljeno lestvico lahko že uvrstimo med politike zagotavljanja aktivne soudeležbe uporabnika. 
Nekaj manj kot šestina (štirje) tako pravi, da se s stranko posvetujejo, kaj mora biti zapisano, branje zapisov pa je sestavni del naslednjega srečanja (možnost št. 9), in da si prizadevajo za pridobitev soglasja za vsako točko zapisa, ki je bil napisan v strankini navzočnosti (možnost št. 11). 
Nekatere socialne delavke so pri izbiri tega odgovora upoštevale tudi prakso, določeno z upravnim postopkom, da se »izjave stranke na njihovo željo dajo na zapisnik«. 
Dve respondentki prakticirata tudi trinajsti način sodelovanja s strankami pri dokumentiranju stranka napiše svoje poročilo, ločen prispevek, ki je priložen k njeni dokumentaciji. 
Zadnje možnosti da so strankini zapisi (dnevnik, na primer) izključna dokumentacija o dogodkih, ki je vložena v spis pa ni izbral nihče.

V zapisu prevladujejo opisi vedenja uporabnice do pomembnih drugih, in sicer skorajda izključno le problematični vidiki vedenja. 
Prijaznejši opis vedenja na začetku, ki ga lahko beremo kot ustrezno starševski vlogi, socialna delavka še v istem stavku sooči z opisom nasprotnega neprimernega vedenja. 
Z opisovanjem njene problematičnosti nadaljuje do konca poročila. 
Zaradi takega vzpostavljanja nasprotij se zdi, da je prvi opis nastal le zato, da bi še bolj potrdil drugega. 
Tudi sicer iz zapisa izvemo le več ali manj o njenih pomanjkljivostih in nesposobnostih, zlasti česa vse L. ne zmore. 
Iz zapisa je povsem izključena perspektiva obravnavane družine, ničesar ne izvemo, kako L. in njeni otroci doživljajo in opisujejo podane dogodke. 
Ker je intervencijo socialne službe spodbudil sum, da so otroci v nevarnosti, bi bili njihovi zorni koti ne le dobrodošli, ampak tudi nujni. 
Čeprav je iz prejšnjega teksta videti, da je socialna delavka imela stike z družino, svoj zorni kot pripovedovanja objektivizira in ga opre le na »informacije iz okolja« (šola, vrtec, sorodniki, sosedi). 
Iz zapisa tako ne uide le perspektiva uporabnice, temveč tudi perspektiva socialne delavke, njen stik z družino. 
Iz zapisa izginejo njihove interakcije ob morebitnem stiku, poskusi pogovorov, ki bi bolje razjasnili, v kakšnih razmerah živijo otroci. 
Več opisov je takih, da nezadovoljivo pojasnijo, kakšna dogajanja je imela avtorica v mislih. 
Tako avtorica verjetno upa, da bo kompetenten bralec (psihiater) vedel, kaj je mislila s tem, da se »njeno vedenje do drugih spremeni, izraža verbalne grožnje in se nerazumljivo pogovarja.« 
Psihiater je verjetno zapis zares bral kot samoumevno znanje in kot konvencijo medicinske stroke, za katero zbir določenih simptomov kaže na določeno bolezen. 
Nam, ki smo v tem trenutku v vlogi kritičnih bralcev in zapisanega ne jemljemo za samoumevno, pa zapis odpira nova vprašanja. 
Sprašujemo se, kaj to pomeni in ali je situacija res tako težavna, kot sporoča ton zapisa. 
Da L. odklanja stike z zdravstveno službo, samo po sebi ne pove nič. 
Iz zornega kota socialnih služb je to eden od razlogov za zaskrbljenost (stavek pred tem pojasni, zakaj zaskrbljenost ženska se skupaj z otroki zapira v stanovanje); interpretacija pa bi lahko bila tudi drugačna da gre za pravico uporabnice, da zavrne medicinsko pomoč, ali za njeno odločitev, da bo svoje težave rešila sama, ali pa kaj drugega. 
Če bi preverili, kaj se dogaja, ko so skupaj zaprti v stanovanju, bi morda odkrili, da ni razlogov za preplah. 
V zapisu se napetost stopnjuje z naštevanjem, kaj vse zastrašujočega se dogaja, vrhunec pa naštevanje doseže z njenim nasilnim vedenjem do mame (med drugim na tem mestu spet manjka opis, katere dogodke je avtorica označila za nasilne; verodostojnost nasilja naj bi zagotavljala dodatna informacija, da je mama poiskala pomoč na policiji). 
Iz zapisa sodeč ni nobenega dvoma, da je situacija resna in da bo treba nekaj narediti, ni odprtih vprašanj, dvomov in alternativnih mnenj, zato se zdi, da se od psihiatrovega mnenja pričakuje samo to, da bo ugotovitve socialne delavke potrdil. 
Zapis ni sestavljen tako, da bi predvidel tako mnenje, ki bi povedalo, da so nekatere stvari za otroke res lahko problematične in tvegane, da pa bi bilo tveganje z ustrezno podporo socialnih služb mogoče zmanjšati. 
To je zgodba o visokem tveganju. 
V zapisu avtorica zelo dobro ločuje dejstva od interpretacij. 
S tem mislimo, da poskuša dogajanje pojasniti z nizanjem situacij in dogodkov, ki socialne službe skrbijo. 
Kljub temu da je v zapisu uporabnica povsem objektivizirana, ni nosilka problema; avtorica v ospredje postavi skrb socialnih in drugih služb zaradi otrok in pri tem dovolj nazorno, preprosto in stvarno niza (bolj kot opisuje) dogodke, ki to skrb povzročajo (»hčerke več ne pošlje v šolo, sina pa ne v vrtec«, »z otroki se zapira v stanovanje, kar povzroča zaskrbljenost v šoli, vrtcu, socialnemu okolju in naši socialni službi«). 
Suhoparno nizanje je v tem smislu pozitivno, saj se avtorica s takim situacijskim opisovanjem izogne odvečnim interpretacijam in vrednostnim sodbam. 
Pove pač, kaj se dogaja in kaj zbuja njeno skrb. 
Pri tem pa v tekstu niso vključeni drugi zorni koti. 
Na ta primer bi lahko navezali misel Jerryja Floerscha Jerry Floersch, op. cit., da samo z analizo pisnega teksta (dokumenta) ne dobimo popolne slike o postopkih, prepričanjih ali naravnanosti socialne delavke. 
Pogovor, ki sva ga imeli po analizi njenega zapisa na delavnici, je razkril, da so pogled na situacijo in taktike reševanja veliko širše in bolj odprte za alternativne možnosti, kot je bilo videti iz pričujočega zapisa. 

Pomeni pripovedovanja zgodb iz socialnopsihološke perspektive

Zgodbe, v katere stopamo s svojimi izkušnjami, imajo torej realne učinke na naša življenja. 
Izrazi naših izkušenj v zgodbah oblikujejo naše življenje in odnose; naše življenje je konstituirano v procesih interpretacije v kontekstu zgodbe, v katero smo stopili. 
Vendar ni zadosti, da človek samo pove novo zgodbo o sebi, opozarjajo avtorji. 
Življenje ni sinonim za tekst, življenje je izvajanje tekstov. 
In prav izvedba teh tekstov preoblikuje življenja ljudi. 
Izvedbe zgodb prepoznava neko določeno občinstvo. 
Tako kot v literarnih branjih, ko se v interakciji med tekstom in bralci dogaja, da morajo ti »zapolniti luknje teksta«, tudi mi v vsakdanjih interakcijah zapolnjujemo luknje v svojih zgodbah. 
Pri tem vpokličemo izkušnje in domišljijo ljudi, ki so vključeni v performanse pomena, ki jih vodi zgodba. 
Kevin Murray, David Epston, Michael White, “A Proposal …”, op. cit. Z vsako interakcijo, z vsakim performansom torej reavtoriziramo svoje življenje. 
Vsako pripovedovanje je nekaj več od prejšnjega. 
Reavtorizacija je proces, je stopanje osebe v zgodbo s svojimi izkušnjami in domišljijo, je proces pripovedovanja in prisvajanja teh zgodb.

Zmožnost napisati poglobljeni življenjepis je vendarle najpomembnejša tehnika; je celo pogoj, da se lahko posameznik sploh vključi v zdravljenje. 
Življenjepis je obsežna analiza poteka življenja in poskus razumevanja, kako so življenjske zmote in težave vplivale na krizo, ki jo doživlja nekdo, ki išče pomoč. 
Navodila za pisanje življenjepisa so precej podrobna in značilno osredotočena na problematične in boleče točke piščevega življenja. 
Shema življenjepisa je razdeljena na štiri razdelke: a)težave, stiske, b) razvoj, c) razvojni pogoji in d) prikaz lastne duševnosti. 
V rubriki Težave in stiske naj bi avtobiograf ali avtobiografinja izčrpno popisala svoje težave. 
Pri tem je pomembno, da je oseba pozorna na to: kako so se težave pokazale in ali se ponavljajo; kako lahko svoje težave pojasni kot odvisnost; katere zasvojenosti ji povzročajo težave; kako različne zasvojenosti vplivajo druga na drugo; kako poteka en ciklus zasvojenosti; kaj je oseba pripravljena narediti za to, da se to neha, in ali je trdno odločena abstinirati. 
Sklop Razvoj zajema posameznikovo življenje od rojstva, zgodnjega razvoja, predšolske dobe, šolanja, poklicne izbire, življenja v zakonu. 
Avtobiograf ali avtobiografinja odgovarjata na vprašanja o zgodnjih nevrotičnih in vedenjskih težavah, o prvih spominih iz otroštva, o tem, ali sta bila zaželena otroka ipd. 
Na koncu pa še popišeta svoj erotični razvoj (Kdaj ste odkrili samozadovoljevanje? 
Ali ste se zaradi tega mučili z občutki krivde? ipd.). 
Rubrika Razvojni pogoji je pravzaprav nekakšen popis družinske anamneze (opis socialnih pogojev primarne družine, opis osebnosti očeta, matere, sorojencev, odnosa med starši itn.). 
Na koncu pišoči prikaže tudi lastno duševnost. 
Opiše svoj odnos do t. i. življenjskih vprašanj, ki so nekako eksistencialno-kozmološko naravnana (Ali verjamete v obstoj kozmične sile, ki uravnava potek življenja v vesolju? 
Kaj pričakuje od vas, da vam bo naklonjena? 
Ali se obračate nanjo za izpolnitev svojih želja? 
Ali je stroga, sovražna, sebična, oddaljena, muhasta, kruta? 
Ali je milostna, brezbrižna, sprejemajoča in odpuščajoča? 
Nemočna? 
Kakšen je vaš življenjski načrt in smisel vašega življenja?). 
Drugi sklop vprašanj se nanaša na način odnosov do ljudi in družbe (Ali se znate veseliti? 
Greste v družbo? 
Ali za lažje vzpostavljanje družabnih stikov uporabljate alkohol? 
Ali ga znate odkloniti?), zadnji sklop pa poseže na erotično in seksualno področje in v polje odnosa s partnerjem/partnerko (Ali je za vas v spolnosti bolj pomemben lastni ali partnerjev užitek? 
Ali ste pogosto depresivni, posebno po prekinitvi pomembnega razmerja? 
Ali uporabljate spolni odnos kot sredstvo ureditve odnosa s partnerjem? 
Ali kdaj čutite do partnerja nerazložljiv bes? 
Ali vam partnerji kdaj rečejo, da jih vaša ljubezen ovira in utesnjuje? 
Ali težko prekinete nezadovoljivo ljubezensko razmerje, ker se bojite, da bi ostali sami? 
Se vam zdijo urejeni moški dolgočasni?). 
Ibid., str. 331337.

Kritične avto/biografije med pričevanjem, okrevanjem in uporom

kdo je ta, ki odločal bo o nas? itn. 

Susanna Kaysen takole opiše svoje takratno doživljanje sebe:

V intervjuju, ki upošteva diskurzivne značilnosti pripovedi, postane razvidno, da pomeni niso enoznačni in določeni, pač pa se ustvarjajo s pogovorom. 
Intervju se navadno razvija tako, da se udeleženi z vzajemnimi reformulacijami in specifikacijami vprašanj in odgovorov poskušajo dogovoriti o posameznih pomenih izrečenega. 
Tako ves čas preverjajo, ali so se prav razumeli. 
V standardnih intervjujih pa so pomeni vprašanj navadno trdni, nespremenljivi in ne postanejo stvar razprave ali skupnega dogovora. 
Navadno prevlada opredelitev, ki jo poda in razume spraševalec. 
Za intervju je posebnega pomena, da lahko respondent aktivno sodeluje v konstrukciji pomena vprašanj. 
Respondent se iz vpraševalčevega odziva na posamezen odgovor nauči, kaj je bilo mišljeno z določenim vprašanjem v določenem pogovornem kontekstu. 
Spraševalec se lahko odzove tako, da izvirno vprašanje potrdi ali pa preoblikuje, odgovor respondenta sprejme, preide na naslednje vprašanje in poskusi pridobiti nadaljnje informacije. 
Ključni dejavnik »uspešnega« intervjuja v standardnem intervjuju je, da respondent sprejme spraševalčev pomenski okvir. 
Nazorni primer, sicer iz drugega diskurzivnega konteksta, je medicinski intervju, kjer je nesorazmernost moči še razvidnejša kakor v raziskovalnih situacijah. 
Mishler pokaže, kako zdravnik v pogovoru pacienta »pouči«, kako naj svoje odgovore omeji na podatke, ki so za zdravnika relevantni; tako se proti koncu pogovora njuno sporazumevanje čedalje bolj krči na zdravnikova vprašanja in pacientove »da« in »ne«. 
Intervjuji v raziskavi o družinskem življenju so primer, ko je spraševalka sicer poskusila najti s spraševanci skupen pomen zastavljenega vprašanja, a neuspešno. 
Eno izmed vprašanj intervjuvanim parom je bilo: »Kaj natančno se je dogajalo v času, ko sta v zakonu dosegla najnižjo/najvišjo točko?« 
Izraza »najnižja/najvišja točka v zakonu« sta se zdela razmeroma jasna in razumljiva in obenem dovolj odprta, da bi ju spraševanci lahko opredelili po svojih merilih. 
Pa vendar so spraševanke in spraševanci, nasprotno od pričakovanj, vprašanje doživeli kot izredno težko in nerazumljivo. 
Natančni prepisi intervjujev pričajo o naporih, da bi si spraševalka in spraševanci razjasnili pomen vprašanja, pa tudi o naporih, da bi spraševanci oblikovali svoje izkušnje v take odgovore, ki bi ustregle prvotni formulaciji vprašanja, čeprav se z njo niso strinjali. 
Elliot Mishler G., op. cit., str. 59. 
Relevantnost in ustreznost vprašanj in odgovorov se torej uresničujeta v samem diskurzu. 
Standardne analize intervjujev pa navadno vprašanja in odgovore abstrahirajo iz tega procesa skupnega ustvarjanja pomena in se osredotočijo izključno na analizo vsebine. 
Elliot Mishler G., op. cit., str. 5265. 

Kvalitativnih raziskav v socialnem delu, ki temeljijo na obdelavi pripovedi (življenjskih zgodb, konverzacij, intervjujev), je pri nas veliko, omenila pa bi dve etnografski študiji. 
Prvo zlasti zaradi inovativnega načina obdelave pripovedi, drugo pa zaradi izrazite feministične usmeritve, poudarka na refleksivnosti, odnosu med raziskovalkama in t. i. raziskovalnimi subjekti in aktivizma raziskovalk. 
Obe raziskavi se opirata na etnografsko tradicijo, v kateri imajo lokalne kulture, izkušnje ljudi in njihove pripovedi posebno mesto, in upoštevata zamisel, da se s pripovedjo konstruira realnost raziskovanih subjektov; pri obeh je navzoča tudi močna zagovorniška drža in poudarjena uporabniška perspektiva. 

Mishler, Elliot G., Research Interviewing: Context and Narrative, Harvard University Press, London, 1996. 

MoutzanMartinengou, Elisaveta, My story, The University Georgia Press, Atene in London, 1989.

Okely, Judith, »Antropology and autobiography: Participatory experience and embodied knowledge«, v: Judith Okely in Hellen Callaway (ur.), op. cit.

"Psihiatrični oddelek med boleznijo in njeno kulturno manifestacijo. 
Študija primera (IV)«, Socialno delo, 33/1994, št. 4, str. 301309. 

