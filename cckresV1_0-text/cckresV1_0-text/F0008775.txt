objavljeno 13.1.06 00:01, št. 9/2006

Znanstveniki nikakor ne morejo biti čudežni odrešeniki premalo konkurenčnega ali premalo inovacijskega gospodarstva, ampak le ustvarjalci novih znanj. 
Da pa zagotovimo učinkovito transformacijo novih znanj v izdelke in storitve, bi v prvi vrsti morali o njih sproti in podrobno seznanjati odgovorne v industriji, kar se po svetu izvaja na znanstvenih konferencah. 
Te v ZDA zelo obiskujejo predstavniki industrije (na primer različni svetovalci), v EU in Sloveniji pa se jih pretežno udeležujejo le znanstveniki, kar pa je za razvoj novih izdelkov brezpredmetno. 
Naloga znanstvenikov je razvoj novih znanj, ne pa transformacija teh znanj v nove izdelke in storitve, za kar morajo poskrbeti inženirji oz. razvijalci v industriji. 
Oboji pa so enako pomembni za razvoj na znanju temelječega gospodarstva.

