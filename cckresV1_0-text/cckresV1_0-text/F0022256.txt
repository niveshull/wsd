V evropskem pokalu bomo Slovenci imeli dva predstavnika, Kovinotehno Savinjsko Polzelo in mariborsko Bavario Wolltex. 
Polzela je v skupini A skupaj s Scavolinijem, Ferenbahčejem, Nobilesom, Rabotničkim iz Skopja in ASK Rigo, Bavaria Wolltex pa z Olimpiqueom iz Antibesa, Zagrebom, Kaunasom, St. Poeltenom in Tuzlo (slednja bo tekme po sklepu Fibe igrala v Osijeku). 
Medtem ko bodo Polzeljani "prepotovali" precejšen del Evrope (Turčija, Poljska, Makedonija, Latvija), imajo Mariborčani le dve potovanji na daljšo razdaljo (Antibes in Kaunas). 
"Zadovoljni smo le delno. 
Z moštvom, ki ga imamo - okrepil ga bo Marko Šamanić, ki je igral pri Ciboni - bi se lahko uvrstili med štiri najboljše v skupini," pravi sekretar Kovinotehne Polzele Branko Turnšek, zadovoljnejši pa so bili v taboru Bavarie Wolltex.

