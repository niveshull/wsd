V šoli k sreči nima večjih težav, moti pa me, da nikdar ne pove, kaj je novega, kaj ga zanima, vedno moram siliti vanj z vprašanji, govorim mu, da se lahko pogovarja z mano, o čemerkoli, vanj skušam vrtati z vprašanji, on pa me skuša na hitro odpraviti in reče, da ga ta stari tako in tako ne razumemo.

Dejstvo, da se otrok spreminja, odrašča in postopoma oddaljuje, je za mnoge starše boleča izkušnja, ki zahteva neko povsem novo starševsko vlogo. 
Večkrat je težko razumeti, da tudi drugi ljudje postajajo vse bolj pomembni v življenju našega odraščajočega otroka, da nismo več edini zaupniki, edini svetovalci in sogovorniki.

Vrtanja z vprašanji, kot ste že sami ugotovili, niso ravno učinkovita. 
Mnogi starši celo menijo, da z neprestanim spraševanjem otroka celo odbijajo od sebe, da se otroci potem še bolj zapro vase…

