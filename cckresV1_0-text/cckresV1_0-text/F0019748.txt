Na univerzitetnem evropskem prvenstvu v odbojki na mivki, ki je potekal v Portorožu, se je v moški konkurenci za slovenske ekipe razpletlo kot v sanjah. 
V nedeljskem finalu sta Simon Stubelj in Gregor Lah, predstavnika univerze na Primorskem, premagala dvojico ljubljanske univerze Gregor Perhaj in Sašo Rop z 2:1 (14, 20). 
Uspeh slovenskih odbojkarjev sta s tretjim mestom dopolnila Damir Šabec in Jani Makovec. 
Manj uspeha so imele slovenske odbojkarice. 
Po izpadu Koprčanke Ane Kocjančič in njene soigralke Andreje Vodeb ter domačink Sare Bičič in Mateje Pal tudi dvojica DimecJuhart ni prišla med najboljše. 
Prebila se je namreč do končnega petega mesta. 
V finalu sta Čehinji Veronika Pokorna in Tereza Markgrafova premagali nemški par EcklAures z 21:18 in 21:19. 
(mhš)

Robi Koren je eden od junakov dvanajstega prvenstvenega kroga na norveški prvoligaški sceni. 
Lillestrøm se je pred svojimi navijači pomeril s Fredrikstadom in zmagal s 3:0, za kar ima veliko zaslug slovenski reprezentant, ki je v 35. minuti po strelu s približno dvanajstih metrov dosegel zadetek za 2:0 in v 69. minuti podal še za končni izid. 
Izkazal se je z res odlično igro, še več, El Niño je bil najboljši mož na igrišču. 
Vse niti igre je držal v svojih rokah, zato pač ni presenečenje, da so bili navijači nad njegovo predstavo navdušeni. 
To so na najboljši možni način pokazali v 81. minuti, ko je domači trener namesto Korena na igrišče poslal Johana Petra Winsnesa in tako poskrbel, da je več kot sedem tisoč gledalcev na tribunah z ovacijami nagradilo našega igralca.

