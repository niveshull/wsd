Zadnja leta je prej pravilo kot izjema dejstvo, da se večina Fiatov kmalu reinkarnira kot Lancie. 
Še vroča Idea je tako postala Lancia Musa, torej mali limuzinski kombi na osnovi Punta oziroma Ypsilona. 
Ker pa je Lancia, je tudi temu primerno žlahtna, že (in predvsem) s samim videzom tako zunanjosti kot notranjosti. 
Bolj izbrani so tudi uporabljeni notranji materiali, omisliti pa si bo možno še 70-odstotno sončno streho, avdiosistem Bose, deljivo samodejno klimatsko napravo ter zajetno v usnje odet kokpit. 
Motorji bodo (v začetku) trije (1.4 16V, 95 KM; 1.3 Multijet, 70 KM; 1.9 Multijet, 100 KM), za doplačilo pa bodo ponudili tudi petletno (ali 120.000 km) garancijo in mobilno garancijo.

