Pred 14 dnevi smo v Siemensovem Butiku razpisali športno stavo za plavalni dvoboj med radijcem Sašem Hribarjem in plavalnim maratoncem Martinom Strelom v sprintu na 50 metrov za veliko nagrado Siemensa - vrhunski mobilnik SIEMENS M55 s fotoaparatom in bliskavico. 
Prejeli smo že blizu 10.000 stavnih kuponov in dopisnic, skoraj dve tretjini naših bralcev pa sta stavili na Saša Hribarja.

- Delujete predvsem v zdravstvu. 
Kakšni so vaši odnosi z ministrom za zdravje Dušanom Kebrom? 
Lahko kadar koli pridete do njega?

"No, tam sva se srečala. 
Kot človek mi je Janša zelo všeč, a z njim se ne pogovarjam o politiki. 
Ve, da sem bolj na drugi strani, da sem bolj liberalec. 
Kot športnik je izredno kultiviran in kolegialen. 
V zadnjem času se nisva kaj dosti pogovarjala, ampak če bi se srečala zdaj, bi me nedvomno vprašal, kakšno je moje stališče do zdravstvene reforme."

Tistega davnega leta 1960, ko so se slovenski alpinisti prvič srečali z najvišjimi gorami sveta, je bila Šiša Pangma zgolj izmerjena kota na zemljevidu Himalaje in vedelo se je, da gre za najmanjšega med osemtisočaki, nekakšnega "benjamina" s "skromnimi" 8013 metri. 
Večina himalajskih velikanov je bila tedaj že osvojena, Šiša Pangma pa je ostajala neznanka. 
Vzrok za takšno stanje je bil sila preprost. 
Gora sicer leži v osrednjem gorovju Himalaje, vendar vsa na tibetanskem ozemlju, ki je po drugi svetovni vojni postalo kitajsko. 
Zato ne preseneča, da so prvi stopili na vrh Šiša Pangme kitajski alpinisti, in to šele leta 1964.

Ob krizi slovenskega naborništva, ki je trajala kar vse od leta 1992, je bilo kar logično, da je prišlo do predloga ukinitve splošne vojaške obveznosti. 
To so storili poslanci Socialdemokratske stranke, Nove Slovenije in Stranke mladih Slovenije na čelu s prvakom SDS Janezom Janšo februarja leta 2002. 
Janša je bil med glavnimi oblikovalci nove Slovenske vojske, očitno pa je spoznal, da so sistem služenja v Slovenski vojski prva leta po slovenski osamosvojitvi, ko je bil za to najbolj odgovoren, napačno zastavili. 
Če nas spomin ne vara, je zakonski predlog javnosti prvič predstavil že oktobra leta 1999 na govoru v Kopru ob praznovanju obletnice odhoda zadnjega vojaka JLA. 
Leta 1999 je bila to znanstvena fantastika, lani že realna možnost, letos septembra pa je naborništvo že zgodovina. 
In tako letos v Ilirski Bistrici po dolgih desetletjih ali kar stoletjih prvič niso imeli nabora oziroma vizite, kot ji pravijo.

Pridružite se nam in pokličite Globtour po telefonu številka 01/588-44-00.

Med Bovcem in Kobaridom je tudi Žaga, kraj, ki so ga naravne ujme in vojne vihre hudo prizadele - S konjskimi vpregami so tovorili ljudi in blago vse tja do Trsta - Tržaške gospodinjske pomočnice so bile tudi iz teh krajev - Kjer je bila nekdaj nonova gostilna, je zdaj spominska plošča njegovemu vnuku Stanku Žagarju - Vse manj jih je, ki jih zanima preteklost

Rok Truden iz Starega trga pri Ložu je izdelal tri osnutke zastav. 
Dve zastavi sta razdeljeni na horizontalna polja (bela v sredini, zelena spodaj), dodal je lipov list v sredini, rumeno peterokrako zvezdo in srce, eni pa le lipov list, ki je v središču pozornosti tudi pri tretjem osnutku.

Obdolženec pa se je oglasil:

Britanski igralec Hugh Grant se je preselil v vilo blizu svojega bivšega dekleta Elizabeth Hurley. 
Posestvo Melksham Court je nekje na podeželju in stalo ga je 3,2 milijona dolarjev. 
V hišo se je menda zaljubil na prvi pogled in si jo prvič ogledal kar z Elizabeth Hurley, s katero je preživel kar 13 let. 
Zanimivo je, da sta tudi v Londonu njuni hiši zelo blizu.

Kaj pa zmogljivostni športi? 
Nevarni so le, če gre za napačno častihlepje, torej takrat, kadar hočejo otroci zadovoljiti pričakovanja staršev, čeprav njihovo telo daje jasne znake nevarnosti. 
Če otrok toži nad bolečinami, ga morajo starši in vaditelji vzeti resno, da se izognejo kasnejšim posledicam. 
Do preobremenitev in poškodb lahko pride zlasti pri tenisu, nogometu, hokeju in košarki, in sicer zaradi preostrega treninga in preobremenitev mladega telesa. 
Strokovnjaki svetujejo: ne pretirati in s športnom začeti čim prej, na primer s smučanjem, kajti to zmanjšuje nevarnost poškodb.

3. 
Sporočajmo nenasilno. 
Izrazimo svoje potrebe, mnenje, pričakovanja... na način, ki bo neogrožajoč za sogovornika. 
Ne glede na to, kakšna je vsebina pogovora, se izogibajmo različnim načinom manipuliranja, raje iskreno spregovorimo o sebi in svojem doživljanju. 
Pri tem si lahko pomagamo z uporabo tako imenovanih "jaz stavkov" namesto "ti stavkov". 
Recimo raje: "Ko si rekel tisto in tisto, sem občutila jezo," kot: "Razjezil si me!" 
Spoštujmo tudi sogovornikovo izbiro, saj ima vso pravico, da se odloča po lastni presoji.

Stalež polenovk v Severnem in Irskem morju ter zahodno od Škotske je tako zdesetkan, da so že na robu izumrtja. 
Na to opozarja Mednarodni svet za raziskovanje morja (ICES), katerega naloga je opazovati ribji stalež v severnem Atlantiku in predlagati odlovne kvote. 
Tudi posebni vrsti polenovk v Vzhodnem morju se ne obeta nič boljšega. 
Po mnenju strokovnjakov Icesa bi malo zalegla takojšnja prepoved lova nanje in ta bi morala veljati tudi za tiste ribje vrste, ki pri lovu na polenovke po naključju zaidejo v mreže. 
Komisar za kmetijstvo Evropske unije Franz Fischler je dejal, da tudi sam ne vidi druge rešitve kot ničelne kvote vsaj prihodnje leto. 
Članice EU so se doslej prebijale skozi omejene kvote, kakršne so bile leta 2001, in nove predpise. 
Prevelika ribolovna podjetja so dobesedno izropala svetovna morja. 
Okoli 100 milijonov ton rib in morskih sadežev so nalovila vsako leto, medtem ko so jih še leta 1950 samo 16 milijonov ton.

