Vele25

Po dolgotrajnem zdravljenju v psihiatrični bolnišnici se je Kira (Stine Stengade) vrnila domov; ni še povsem zdrava, toda zdravniki menijo, da bi lahko življenje v domačem okolju, skupaj z možem in otrokoma, ugodno vplivalo na njeno rehabilitacijo. 
Mož Mads (Lars Mikkelsen) ženine bolezni ni povsem sprejel, v času njenega zdravljenja se je zapletel z njeno sestro, in ko se je Kira vrnila domov, je razmerje končal. 
Družina poskuša znova zaživeti normalno Mads je uspešen gradbenik, ki je dobro zaslužil, in pred Kirino boleznijo so bili zelo zadovoljni in srečni. 
Toda že na zabavi, ki jo Mads skupaj z družinskimi prijatelji pripravi ob Kirini vrnitvi, se pričnejo prvi zapleti. 
Kira je prizadeta zaradi pokroviteljskega odnosa in užaljena, ker na zabavo ni povabljen njen ločeni oče (Sven Wollter). 
Morda se Mads preveč trudi in morda so bila pričakovanja zdravnikov o pozitivnem vplivu domačega okolja preveč optimistična: Kira z nepričakovanimi reakcijami spravlja v obup bližnje in ogroža družinsko življenje ter izgublja Madsovo ljubezen. 
Vsi se soočajo z vse večjimi preizkušnjami in težavami, ki začnejo dokončno ogrožati tako ljubezen kot tudi Kirino vrnitev v skupno življenje.

30. januarja 1972 so britanski vojaki v Derryju na Severnem Irskem ustrelili trinajst neoboroženih civilistov, ki so se udeležili protestnega shoda proti zapiranju brez sodnih procesov. 
Ta dogodek, znan kot krvava nedelja, je bil odločilen v zgodovini sodobnih irskih konfliktov, saj se je po njem razplamtela državljanska vojna, ki je mnoge mlade ljudi pahnila v vrste Ire ter sprožila val nasilja.

TUJEC LETA

