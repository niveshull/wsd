Ampak 4,40 metra skupne dolžine (ob 1,83 metra širine) ne naredi avta velikega samo zunaj. 
Povsem v nasprotju s podobnimi (sicer nekaj manjšimi) odprtimi dvosedi je tudi v notranjosti dovolj prostora. 
Vozniku in sopotniku so dolžinski (ne nazadnje gre za 2,5 metra medosne razdalje) in širinski centimetri dobro odmerjeni, povsem solidno se celo seda in vstaja kljub skopi višini (1,32 metra) tudi takrat, ko platnena streha pokriva kabino. 
Pri strehi se niso šli nobenih sodobnosti, kot na primer pri nekaterih kabrioletih, ki se s pomočjo kovinske zložljive strehe spreminjajo v celoletni kupe. 
Tega si umislite tudi z BMW Z8, saj serijsko dobite hardtop streho, osnovna pa je klasična platnena kot na slavnih prednikih. 
Seveda na trdnem ogrodju in zložljiva s pomočjo elektro-hidravlike, samo na gumb je treba pritisniti, pri zapiranju pa prednji del strehe prav na koncu s pomočjo posebnega sredinskega oprijemališča nekoliko potegniti k okrepljenemu okvirju prednje šipe, do konca pa zatesni sam mehanizem.

Ne samo da imajo naši bralci izjemen okus, očitno jih odlikujejo tudi neverjetne preroške sposobnosti. 
Po glasovanju z dopisnicami, elektronsko pošto in SMS sporočili sta za miss in mistra vroče Siemensove mivke 2002 dobila prepričljivo največ glasov odbojkarja NATAŠA CINGERLE iz Šempasa in DAVID SEVČNIKAR iz Šoštanja. 
Oba, tako Nataša kot David, pa sta zmagala tudi na velikem finalu za Siemensov pokal, ki je veljal še za državno prvenstvo. 
Izjemno napeti finalni boji so se minulo soboto zvečer odvijali v Izoli, pri slovesni razglasitvi miss in mistra pa sta sodelovala tudi izolska županja Breda Pečan in kamniški županTone Smolnikar.

- Žena, ali slišiš, kaj naš podnajemnik igra že ves dan?

- Gospod direktor, sanjal sem, da je vlak, s katerim ste odpotoval na počitnice, iztiril.

Vprašanje: Uveljavljate priznanje pravic civilnega invalida vojne in sprašujete, po katerih predpisih se bo odločalo v vašem primeru, ali po predpisih, izdanih takoj po II. svetovni vojni, ali sedanjih.

Akupresura je učinkovita le, če jo opravljamo pravilno in dovolj pogosto. 
Njeni učinki bodo večji, če jo bomo uporabljali preventivno. 
Na telesu so namreč posebne vitalne točke, ki jih je zelo priporočljivo spodbujati redno, namreč vsaj enkrat na teden.

Nekdaj najdražja hollywoodska igralka Sharon Stone je pred dvema letoma prekinila igralsko kariero, ker je nevarno zbolela. 
Zdravniki so ugotovili, da so vzrok njenih stalnih glavobolov krvavitve v središču lobanje, zato so ji priporočili strogo mirovanje in dolgotrajno terapijo z zdravili. 
Terapija je uspela, zato so ji zdravniki pred kratkim povedali, da je popolnoma ozdravela in da se lahko vrne pred kamere. 
Te dni je sprejela vlogo v filmu Cold Creek Manor.

Ko moški "odsluži"

Sem redna bralka Nedeljskega dnevnika in rada preberem vse rubrike, ki govorijo o ljudeh in njihovem spolnem življenju. 
Zanima me, ali ste si psihologi v gori težav, razkritih pred vami, kdaj ustvarili mnenje o spolnosti slovenskih parov. 
Slutite, kako je s tem?

