Zdravništvo, ki v teh dneh čaka na začetek pospešenih (ločenih) pogajanj za ustreznejšo uvrstitev zdravnikov v plačilne razrede, je pri napovedani stavki solidarno z delavci, ki imajo nizke plače. 
A kot menijo v vodstvu sindikata zdravnikov in zobozdravnikov Fides, bi bilo v pripravo stavke zdravnikov v zgolj dveh tednih treba vložiti ogromno naporov, pri tem pa se ne bi mogli izogniti škodi, ki bi jo lahko povzročila. 
Zdravniki pravijo, da so se vedno zavzemali za to, da mora biti stavka tehtna in tudi dobro pripravljena, tega pa v tako kratkem času ne morejo zagotoviti, zato so predstavniki glavnega odbora Fidesa včeraj popoldne še enkrat pretresli razloge za stavko in proti njej.

Primorci hočejo domovinsko vzgojo

Božo Mašanović

Mitsubishi lancer 2.0 DID instyle

V filmu Estrellita je glavna tema pomanjkanje ustreznih medosebnih odnosov. 
Nato pa se pojavi glasba, ki naj bi bila zdravilo za vse. 
Ali lahko glasba zaceli osebne rane?

Janez Koželj , podžupan MOL, pa meni, da moramo v tem primeru dati ocenjevalni komisiji vsa pooblastila. 
»Če ne bi našla najboljše rešitve, bi natečaj ponovila. 
Ta komisija je strokovna in je ravnala skladno s predpisi. 
Kot javni funkcionar sem jim na vprašanje, ali naj izbirajo med elaborati, ki so upoštevali natečajne pogoje, seveda odgovoril pritrdilno. 
Tak je pravni red. 
Tudi sam sem kot arhitekt nekajkrat sodeloval mimo natečajnih pogojev, a se potem nisem pritoževal.« 
Na ministrstvu za pravosodje poudarjajo, da so dolžni spoštovati veljavni pravni akt – zazidalni načrt Mestne občine Ljubljana. 
»Za izvedbo natečaja smo pooblastili Zaps in ta je pristojna za razlago rezultatov izbora ali nejasnosti.«

Sicer pa je Tiradritti med 140 eksponati posebej izpostavil sarkofag vratarja templja vladarja Amona Džeda-montu-ief-ankha iz Britanskega muzeja, pogrebno opravo dojilje vladarja Taharka iz Firenc, ploščo iz apnenca z genealoškim drevesom iz Berlina, z Dunaja prihaja nekaj predmetov iz zbirke slovenskega konzula Lavrina iz Vipave.

Georg Mohr

Z. G.

Razstavo Slikati moderno življenje bodo na Gradu Rivoli v bližini Torina, enem osrednjih italijanskih muzejev sodobne umetnosti in istočasno razstavišč, odprli v sredo. 
Sledila bo zanimivemu in aktualnemu, a tudi kontradiktornemu fenomenu znotraj slikarstva od 60-ih let dalje, namreč tistim slikarskim praksam, v ozadju katerih je fotografija, s čimer so tovrstno orientirani slikarji od pop arta dalje vstopili v debato o razmerju med obema medijema. 
Ta je, denimo, v zadnjem obdobju precej živa tudi v slovenskem prostoru. 
Režiser projekta bo Ralph Rugoff, ki v Londonu vodi Hayward Gallery (kjer je bila razstava že postavljena), kar ne preseneča, saj se je na Otoku več vplivnih slikarjev oprijelo te strategije. 
Med najznamenitejšimi, ki so napovedani v njegovem izboru, so Peter Doig, Marlene Dumas, Richard Hamilton, David Hockney, Martin Kippenberger, Michelangelo Pistoletto, Gerhard Richter ali Andy Warhol, do 4. 5. pa bodo v družbi še številnih drugih. 
Vseh bo 22, iz Evrope, Amerike in Azije. 
Informacije: www.castellodirivoli.it V. U.

Slovenci imamo zares čudovito ekipo, v kateri je užitek in predvsem privilegij nastopati. 
Želel bi si, da bi to dojeli vsi mladi, ki trkajo na vrata reprezentance in ki naj za uvrstitev vanjo iztisnejo zadnji atom moči iz sebe. 
Če bo Aleksander Beljavski vzdržal še kakšno leto, če bom jaz zadržal raven svoje igre, če bo Luka Lenič napredoval v skladu s pričakovanji, če se bo Jure Borišek le malce bolj posvečal šahu in če bodo mladi ustrezno napredovali, potem se za prihodnost naše ekipe ni bati. 
Še bomo dobri!

Kaj pa, če stvari ne bodo šle po načrtu in bodo navijači začeli peti nesramne pesmi na njun račun? 
»Hm, potem bova pač pela z njimi. 
Toda morali bodo peti lepo, če želijo, da jih bova poslušala,« se je pošalil Briatore in opomnil: »Če ne bi kupila kluba, nihče ne bi pel in nihče se ne bi pritoževal, ker ga sploh ne bi bilo.«

Strokovnjaki so na seminarju Šolskega polja med drugim razpravljali tudi o pomenu teh raziskav za naš šolski istem. 
Izrazili so zaskrbljenost zaradi pomanjkanja dobrih (in mladih) učiteljev; pri nas je trenutno 44 odstotkov vseh učiteljic starih med 40. in 50. let. 
Spraševali so se, kaj bo v prihodnosti, ko se bodo (dobre) učiteljice upokojile in bodo slovenske otroke učile njihove mlajše kolegice. 
Zbrane je precej zmotilo tudi dejstvo, da so rezultati otrok, ki obiskujejo osemletni program osnovne šole boljši kot rezultati tistih v devetletkah. 
»Moramo se zavedati, da otroci, ki so bili vpisani v osemletni program šolanja, niso imeli takšnih pogojev, kot so jih imeli njihovi predhodniki, ki so te šole obiskovali v začetku devetdesetih let prejšnjega stoletja. 
V šolskem letu 1999/2000, ko smo začeli v osnovne šole uvajati devetletne programe, smo v celoti prenovili tudi programe osemletnega osnovnošolskega izobraževanja, zamenjali pa smo tudi vse učbenike in delovne zvezke,« je pojasnila dr. Ljubica Marjanovič Umek.

Branka Grujičič

Prava narava podgan pa je zelo zapletena reč. 
Podgane so zelo inteligentne, tako kot morske leve ali delfine jih je mogoče naučiti mnogih akrobatskih trikov. 
Tako kot psa tudi podgano lahko naučite, da priteče, ko jo pokličete, in jo nagradite z majhnim priboljškom. 
Podgane so zelo socialna in družabna bitja. 
So zelo radovedne in aktivne, zato potrebujejo navdihujoče okolje. 
Mogoče jih je navaditi na red in priučiti različnih spretnosti in zabavnih vragolij. 
So dojemljiva bitja in potrebujejo veliko število »igrač«, da se ne bi začele kratkočasiti z grizljanjem električnih kablov.

Avstralska rejca kokoši sta želela spodbuditi kokoši k valjenju, da sta jim podtaknila v gnezdo žogice za golf. 
Kako je ta prevara vplivala na kokoši, ni znano, vsekakor je močno presenetila približno meter dolgega pitona. 
Verjetno je bila kriva požrešnost, da je precej trde žogice zamenjal za kokošja jajca. 
No, za pitona, ki mu je veterinarka uspešno odstranila vse štiri žogice za golf, se je zgodba končala srečno.

Toda mentonska limona je vendarle nekaj posebnega, so prepričani domačini, zato jih gotovo gre razumeti, da so jo v mestu postavili skoraj na vsakem koraku, celo ob cerkvenem oltarju.

Bližnjice med različnimi deli parka, na primer med tropskim deževnim gozdom in tundro, lahko obiskovalci ubirajo kar po zraku – s t. i. zračnim safarijem. 
O vsaki živali se je mogoče poučiti s tabel ob kletkah, priljubljena pa so tudi kratka predavanja čuvajev, ki po urniku predstavljajo posamezne živali. 
Med najbolj obiskanimi prebivalci so gorile, sloni in koale, stalno zasedene so klopi pred bazenom podvodnega konja, kot kača dolge vrste pa se vijejo pred domovanjem pand.

Varšava – Vlada premiera Donalda Tuska se mora zagovarjati zaradi neizpolnjenih volilnih obljub njegove stranke – Liberalnih državljanskih izhodišč. 
Nastale razmere poskušajo izkoristiti njegovi politični nasprotniki, nedavno poraženi konservativci bratov Kaczynski, pa tudi levica, ki vidi v tem, da desnica očitno izgublja moč, novo priložnost, da se sama hitreje reši iz globoke in dolgotrajne krize.

Vlada predlaga nov sistemski zakon o kmetijstvu

Nanjo je med zasedanjem parlamentarne skupščine Sveta Evrope znova boleče spomnil bolgarski poslanec Ivan Ivanov. 
Sovjetska armada je namreč na območju nekdanje Vzhodne Evrope zapustila katastrofalno ekološko dediščino. 
To še zlasti velja za Ukrajino, Belorusijo in Moldavijo.

»Povišanje inflacije v zadnjih mesecih je prisotno v prav vseh članicah evrskega območja, večji pospešek cen v Sloveniji pa pripisujemo različni strukturi potrošnje v Sloveniji in predvsem pomanjkanju konkurence v verigi pridelava – predelava – prodaja hrane,« je ocenil Boštjan Vasle. 
Za gibanje cen v letošnjem letu bo, poleg razmer na svetovnih trgih, ključnega pomena odziv vseh, ki kakorkoli oblikujejo cene v Sloveniji. 
»Izredno pomembno je, da ključne makroekonomske politike tudi letos ne bodo prispevale k inflaciji, takšne usmeritve pa bi morali zasledovati tudi dogovori o rasti plač,« je poudaril Vasle.

Pulj – Že tretji dan gasijo požar, ki je v sredo nekaj pred 5. uro zjutraj med plovbo proti Trstu približno 15 milj zahodno od Rovinja izbruhnil na turškem Ro-Ro trajektu, namenjenemu prevozu tovornjakov Und Adriyatik. 
Po dveh dneh gašenja z letali vrste canadair in vodnimi topovi petih vlačilcev so včeraj popoldne začeli gasiti tlečo notranjost nizozemski gasilci specialci (ti so sodelovali tudi pri reševanju potopljene ruske podmornice Kursk) družbe Smith, ki jih je najel turški ladjar. 
Trajekt, na katerem sta bila 202 tovornjaka, se trenutno nahaja okoli osem milj od Brionov, kamor ga je burja zanesla sinoči s srede na četrtek. 
V četrtek dopoldne so goreči trajekt lahko privezali na dva vlačilca, tako da je povsem pod nadzorom in ni več nevarnosti, da bi ga morski tokovi in burja odnesli na obalo. 
Hrvaški strokovnjaki, ki spremljajo akcijo gašenja, so prepričani, da ni nevarnosti, da bi trajekt potonil ali začel puščati iz rezervoarjev, v katerih je približno 850 ton mazuta. 
Kljub vsemu so na obali v pripravljenosti vse službe za zaščito in reševanje. 
Enako velja tudi za službe v slovenskem koščku morja. 
Za zdaj ni pr i šlo do nobenega onesnaženja morja okoli gorečega trajekta. 
I.
U.

Obisk Valéryja Giscarda d'Estainga v Sloveniji

Katja Željan

Radarji na račun propadlega nakupa case

Zato pa v novogoriškem podjetju Euroinvest, ki je lastnik nekdanjega hotela Poldanovec in restavracije Paradis na Lokvah, pripravljajo študije o smiselnosti prihodnjih naložb na Lokvah. 
»Naša odločitev bo v veliki meri odvisna od tega, kako bomo ocenili vrednost turističnega produkta, komunalne opremljenosti in druge turistične infrastrukture. 
Računamo, da bomo čez pol leta že imeli študije,« je povedal Simon Klaut iz podjetja Euroinvest.

In kaj prinaša ukrep? 
Takoj, ko bo dva dni zapored v kubičnem metru zraka od 71 do 100 miligramov mikrodelcev in dušikovega dioksida, bo po vsem mestu omejena hitrost vožnje na 50 kilometrov na uro (v nekaterih mestnih predelih je dovoljena višja), na bruseljski obvoznici pa 90 kilometrov na uro. 
Medregionalni inštitut za okolje bo na podlagi analize vremenskih razmer že 48 ur prej opozoril na možnost, da bi razglasili omejitev hitrosti vožnje. 
Ob povečani vsebnosti že navedenih sestavin – od 101 do 200 miligramov na kubični meter zraka – bo promet dovoljen samo za pol voznega parka; za vozila, ki imajo bodisi lihe bodisi sode številke registrskih tablic. 
Takrat bo v 19 bruseljskih občinah v prometni konici prepovedana vožnja za vozila, težja od 3,5 tone, javni promet bo okrepljen in brezplačen. 
Regionalna vlada bo za javni promet namenila 600.000 evrov. 
Popolno prepoved vožnje za vsa vozila, razen za nujne primere (odvoz smeti, taksiji, intervencijska vozila in prevoz invalidov), pa bi oklicali, če bi vsebnost delcev presegla 200 miligramov na kubični meter zraka.

Razbojnika s pištolo na bencinski črpalki

Evropsko povprečje se seveda precej razlikuje od razmer v posameznih državah. 
Na delavnici so predstavili dobre zglede na Švedskem, v Veliki Britaniji in v Sloveniji. 
Čeprav imajo tudi v naši državi ženske še premajhno vlogo v znanosti, zlasti glede deleža na vodstvenih mestih v znanosti in med rednimi univerzitetnimi profesorji (tu smo s 15 odstotki na povprečni ravni EU), pa smo vendar v marsičem med najboljšimi v Uniji. 
Kakor je poudarila ministrica za visoko šolstvo, znanost in tehnologijo Mojca Kucler Dolinar , je naša odlika predvsem velik delež visokoizobraženih žensk. 
Lani je bilo med vsemi diplomanti kar 65 odstotkov žensk, imele so tudi več kot polovični delež med novimi magistri znanosti in skoraj polovičnega med novimi doktorji znanosti. 
V primerjavi z drugimi članicami EU se Slovenija lahko pohvali tudi z manjšo razliko v dohodku moških in žensk, zaposlenih v znanosti. 
Naši raziskovalci se lahko pohvalijo tudi z družinam naklonjenim programom mladih raziskovalcev, med slovenske prednosti pa sodita tudi zakonodaja na področju starševskega dopusta in dostopna mreža vrtcev.

Veliko več od tega so lahko v torek zvečer slišati Severni Korejci, ko je v Vzhodnopjongjanškem velikem gledališču Newyorška filharmonija izvedla koncert, poln jasnih znamenj zbliževanja dveh donedavnih sovražnikov. 
Levo in desno od orkestra, ki ga je vodil Lorin Maazel, sta stali ameriška in severnokorejska zastava, medtem ko so filharmoniki – ne da bi se ozirali na dejstvo, da med državama ni bil vzpostavljen niti uradni mir, kaj šele diplomatsko priznanje – odigrali najprej Domoljubno pesem, himno države gostiteljice, nato pa še ameriško himno.

Ne glede na to, ali tukajšnji časopisi pišejo o Kosovu ali o avstralskih domorodcih, vedno enako poudarjajo revščino in zaostalost, v katerih tamkajšnje ljudstvo živi. 
Kitajski metodi ravnanja s xinjianškimi Ujguri ali Tibetanci bi lahko rekli represivna asimilacija v razvoj, oziroma z drugimi besedami vsiljevanje trga in kapitala. 
V takšnih okoliščinah se kulturne in verske posebnosti stapljajo v enotno odvisnost od gospodarske rasti.

V Gorenjki, edini slovenski tovarni čokolade, izdelajo vsako leto 2000 ton čokolade in 700 ton biskvitnega peciva. 
Za izvoz je namenjena skoraj četrtina celotne proizvodnje čokolade, od tega skoraj dve tretjini v EU in preostala dobra tretjina v Jugovzhodno Evropo. 
V Gorenjki za letos napovedujejo uvedbo dveh novih okusov mlečnih čokolad, prav toliko tudi pri temni čokoladi, pri kateri želijo ostati vodilni na trgu, je povedala direktorica marketinga skupine Žito Anamarija Stančič.

