Posledice za delničarje pa so ob upoštevanju scenarija, ki temelji na govoricah, da so kupci zamenljivih obveznic z upravo sklenili dogovor o njihovi zamenjavi za delnice že 1. junija 2001, nekoliko drugačne, kar je razvidno tudi iz našega grafikona. 
Tudi v tem primeru je vse odvisno od tržne cene delnice DZS na dan zamenjave. 
Nihče ne bo nič pridobil in nič izgubil le, če bo tržna cena delnice DZS 1. junija 2001 20 evrov. 
Ker pa so tisti, ki so vključeni v "nejavno ponudbo", hkrati tudi večji delničarji DZS, bi bila vsa neto zmanjšanja in povečanja premoženja praviloma nekaj manjša.

