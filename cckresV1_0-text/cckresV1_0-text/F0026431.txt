Oskarju Kogoju za naslovno stran in še marsikaj;

Ignacu Golobu.

Predsednica uprave SKB banke

Pri mojem strokovnem delu in tudi siceršnjem življenju se s protokolom, bolje povedano s protokoli, srečam na več načinov in v več smereh. 
Najprej je tu strokovni pogled, ki ne odstira le sprememb protokolarnih pravil, zakonitosti in struktur ter razmerij z njihovimi nosilci ampak je lahko usmerjen tudi v odkrivanje »prazgodovine« ritualnih pravil in navad. 
Prav Pogled v dediščino protokola, tega pomembnega področja za delovanje človeške skupnosti, pokaže, da so pravila ravnanja, medsebojnih odnosov, vedenja posameznika, družine, skupine in skupnosti, pa tudi države, kljub temu da niso bila zapisana, delovala kot trden, usklajen, za vse obvezujoč sistem. 
S spreminjanjem teh sistemov so skozi zgodovino pravila postajala čedalje trdnejša, zapisana, torej normirana, niso pa veljala le za obliko, ampak predvsem za vsebino medsebojnih stikov. 
Pravila preprečujejo anarhijo, zmedo, neurejenost in določajo pot za različne vrste komunikacije, vedenja, ravnanja in sobivanja. 

Še bolj mi je ostal v spominu dogodek ob protokolarnem kosilu v velikem državnem podjetju v Rimu. 
Natakar se je nesrečno spotaknil in skodelico juhe namesto na krožnik zlil gostitelju za vrat in po suknjiču. 
Politi gostitelj je molče slekel jopič, ga izročil nesrečnemu natakarju in brez najmanjšega komentarja mirno nadaljeval s kosilom. 
Protokol!

Vseeno protokol ostaja pomemben. 
Je sestavni del vsakdanjega jezika med ljudmi iz različnih nacionalnih okolij. 
Prišlekom pomaga pri lažjem prilagajanju na lokalno okolje. 
Zagotavlja okvir, v katerem se vodijo mednarodni posli. 
Ne nazadnje pa je odločilen pri izmenjavi zahtevnih sporočil med vladami na način, da se pri tem ohrani komunikacijski kanal.

Če so protokolarni standardi ter pravila splošno sprejeta, igrajo pomembno vlogo pri zmanjševanju zmede med deželami, ki imajo včasih zelo različne navade. 
Prav tako pa lahko poenostavijo pogajanja med deželami in pomagajo zagotoviti, da se v diplomatskem svetu vse dežele obravnavajo z enako mero spoštovanja.

