Strokovni izpit za gorskega vodnika se lahko opravlja v desetih letih po uspešno opravljenem usposabljanju po programu za gorskega vodnika.

Gorski vodnik ali pripravnik za gorskega vodnika, ki ni državljan Republike Slovenije in ki je izpite opravil pri enem izmed združenj, ki je član Mednarodne zveze združenj gorskih vodnikov (IFMGA), se lahko vpiše v imenik aktivnih gorskih vodnikov Slovenije, če ima stalno bivališče na območju Republike Slovenije. 
Vlogo za vpis v imenik mora skupaj z dokazili o opravljenem usposabljanju nasloviti na ZGVS.

Ministrstvo predpiše podrobnejše določbe o obliki in vsebini imenika gorskih vodnikov.

10. člen (strokovni izpit za gorske vodnike ter potrdilo)

Gorski vodniki in pripravniki za gorske vodnike morajo pri opravljanju svojega poklica uporabljati brezhibno opremo in z njeno pravilno uporabo v vseh primerih zagotavljati največjo možno varnost vodenih.

Gorski vodniki in pripravniki imajo pravico ukazovati vodenim, oni pa morajo ukaze ubogati, če so ukazi povezani z njihovo varnostjo. 
Če vodeni vodnika ne ubogajo, lahko vodniki turo prekinejo. 
Pri tem morajo poskrbeti za varno vrnitev vodenih na izhodišče. 
V tem primeru imajo pravico zaračunati polno tarifo.

19. člen (gorniške šole)

Poučevanje v gorniški šoli izvajajo gorski vodniki in pripravniki za gorske vodnike. 
Število slednjih ne sme presegati števila gorskih vodnikov.

Za zagotavljanje strokovnosti in varovanja javnega interesa pri opravljanju poklica gorskega vodnika ter varstva tretjih oseb se gorski vodniki in pripravniki za gorske vodnike združujejo v ZGVS.

ZGVS pridobiva sredstva za delovanje od obvezne članarine in dotacij.

Z namenom spodbujanje gorskega turizma nasploh in posebej gorskega vodništva namenja Republika Slovenija vsako leto sredstva za usposabljanje kandidatov za gorske vodnike, pripravnikov za gorske vodnike, gorskih vodnikov in inštruktorjev ter članov izpitne komisije ZGVS.

