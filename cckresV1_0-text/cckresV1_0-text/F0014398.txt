Na tej točki so torej moje izkušnje v popolnem nasprotju z opazovanji Anne Freud. 
Razlog za razliko v najinih ugotovitvah je preprosto to, da različno obravnavava transfer. 
Naj povzamem, kar sem že rekla. 
Anna Freud misli, da je pozitivni transfer nujni pogoj za vsako analitsko delo z otroki. 
Negativni transfer pri njej ni zaželen. 
“Pri otroku pa,” piše, “so negativni vzgibi do analitika – četudi v mnogih pogledih veliko razkrijejo – v bistvu nepripravni in jih moramo čim prej odpraviti. 
Delo je zares plodno le pri pozitivnem transferju” (str. 31).

Kar ima Anna Freud za širjenje nadjaza in reakcijskih formacij v obdobjih latence in neposredno pred puberteto, je le navidezna zunanja prilagoditev pritisku in zahtevam zunanjega sveta in nima nič opraviti z resničnim razvojem nadjaza. 
Odraščajoči otroci se enako kot odrasli naučijo spretneje ravnati z “dvojnimi moralnimi merili”, kot znajo majhni otroci, ki so še manj konvencionalni in bolj iskreni.

Preidimo zdaj k sklepom, ki jih avtorica izpelje iz svojih trditev o tem, da je nadjaz pri otrocih zelo odvisen in da imajo v razmerju s čustvi sramu in gnusa dvojen moralni kodeks.

V četrtem poglavju svoje knjige navaja Anna Freud to analizo kot primer, kako mora analitik nekaj časa delovati v vlogi vzgojitelja, in očitno razmišlja o tisti ključni točki v analizi, o kateri sem ravnokar razpravljala. 
Vendar si sama situacijo predstavljam takole: deklica se je začela deloma zavedati svojih analno-sadističnih teženj, a ji analitičarka ni dala možnosti, da bi se jih z analizo ojdipske situacije v večji meri in v temelju osvobodila, tako da bi ji analizirala njeno ojdipsko situacijo. 
Po mojem ni šlo za vprašanje, ali bi jo morala usmeriti k bolečemu obvladovanju in nadzorovanju vzgibov, ki niso bili več potlačeni. 
Prej bi potrebovala dodatno in popolnejšo analizo motivacijske sile, ki se je skrivala za njimi.

Vendar moram enako kritizirati tudi nekatere druge prikaze Anne Freud. 
Nekajkrat, denimo, omeni, da so ji pacienti povedali, da onanirajo. 
Neka devetletna deklica, ki ji je to dvakrat priznala, medtem ko je govorila o svojih sanjah (str. 20), je po mojem s tem povedala veliko več in nekaj veliko pomembnejšega. 
Zdi se mi, da njen strah pred ognjem, ki ga je občutila, ko je sanjala o eksploziji gejzira, ki se je pojavil zato, ker nečesa ni delala prav, in ki je v sebi nosil strah pred kaznijo, jasno kaže, da je opazovala koitus staršev. 
To je razvidno tudi iz drugih sanj. 
V njih sta bila “dva zidaka različnih barv” in hiša, “ki jo bo zdaj zdaj zajel ogenj”. 
Taka situacija, kot lahko zelo splošno povem glede na svoje izkušnje z analizo otrok, vselej zastopa primarno sceno. 
Da to drži tudi za to deklico in njene sanje z ognjem, se mi zdi jasno razvidno iz njenih risb (kot ju je opisala Anna Freud na str. 23): pošasti, ki jo je imenovala “Grizek”, in čarovnice, ki je velikanu izpulila las. 
Anna Freud ima gotovo prav, ko interpretira, da dekličini risbi kažeta na njeno kastracijsko tesnobo in masturbacijo. 
Vendar ne dvomim, da čarovnica, ki kastrira velikana, in “pošast, ki grize”, zastopata koitus staršev, ki je v otrokovi konstrukciji sadistično dejanje kastracije. 
Poleg tega pa je deklica ob tem vtisu sama spočela sadistične želje do staršev (eksplozija gejzira, ki jo je v sanjah sama povzročila); nanje pa se je nanašala tudi njena masturbacija, ki je povezana z Ojdipovim kompleksom, tako da jo je spremljal globok občutek krivde, zaradi tega pa je vsebovala prisilno ponavljanje in del fiksacije.

Identifikacija z očetom je manj nabita s tesnobo kot identifikacija z materjo; poleg tega deklico občutek krivde do matere sili, da ga čezmerno kompenzira z novim ljubezenskim razmerjem z njo. 
Proti novemu ljubezenskemu razmerju pa delujeta kastracijski kompleks, ki otežuje moški odnos, in tekmovalnost do matere, ki vznikne iz zgodnejših položajev. 
Sovraštvo in rivalstvo do matere pa spet pripeljeta do tega, da se deklica neha identificirati z očetom in se obrne k njemu kot k objektu, ki ga hoče ljubiti in ki bi jo ljubil.

Svoje sklepe bi strnila takole; najprej bi rada poudarila, da moji sklepi po mojem niso v nasprotju s trditvami profesorja Freuda. 
Menim, da je bistvena točka v dodatnem razmišljanju, ki sem ga opravila, to, da te procese umeščam v zgodnejše obdobje in da se različni stadiji (zlasti začetni) bolj prosto stapljajo drug z drugim, kot so doslej domnevali.

R. E. Money-Kerle et al. (ur.), The Writings of Melanie Klein I: Love, Guilt and Reparation and Other Works 1921-1945, The Free Press, New York, 1975, str. 186-198; uredniška opomba str. 425-427.

Ferenczi trdi, da identifikacija, ki je predhodnica simbolizma, vznikne iz dojenčkovih prizadevanj, da bi v vsakem objektu odkril lastne organe in njihovo delovanje. 
Po Jonesovem mnenju načelo ugodja omogoča, da otrok enači dve precej različni stvari, ki sta si podobni zato, ker otrok do njiju čuti enako ugodje oziroma interes. 
Pred nekaj leti sem v spisu, ki je temeljil na teh konceptih, prišla do sklepa, da je simbolizem temelj vseh sublimacij in vsakega talenta, ker stvari, dejavnosti in interesi postanejo subjekt libidinalnih fantazij ravno s pomočjo simbolne enačbe.

The Importance of Symbol Formation in the Development of the Ego (1930)

UREDNIŠKA OPOMBA

S Karen Horney se strinjam tudi v tem, da dejstvo, da deklica ne more ničesar izvedeti o svoji vagini ali jo podvreči preskušnjam realnosti – v nasprotju z dečki, ki lahko raziskujejo svoje genitalije – da bi izvedela, ali so jo doletele posledice masturbacije, ki se jih boji, povečuje njeno genitalno tesnobo in verjetnost, da se bo postavila v moški položaj. 
Karen Horney tudi razlikuje med dekličinim sekundarnim zavidanjem penisa, ki se pojavi v falični fazi, in njenim primarnim zavidanjem penisa, ki je značilno za nekatere predgenitalne zasedbe, denimo za skoptofilijo in uretralni erotizem. 
Horneyeva verjame, da deklica uporabi sekundarno zavidanje penisa, zato da potlači svoje ženske želje; ko se njen Ojdipov kompleks razkroji, se vselej – čeprav ne vedno do enake stopnje – zgodi, da ne opusti le očeta kot seksualnega objekta, temveč se odmakne tudi od ženske vloge in s tem nazaduje v primarno zavidanje penisa.

Stališča, ki sem jih zapisala v spisu “Zgodnji stadiji ojdipskega konflikta” [tu] in zadevajo zadnji stadij dekličine genitalne organizacije, pogosto sovpadajo s stališči, do katerih je v približno istem času prišel Ernest Jones. 
Jones v spisu “Zgodnji razvoj ženske seksualnosti” V delu Spisi o psihoanalizi (1927, 4. in 5. izdaja). trdi, da deklica vaginalno funkcijo prvotno identificira z analno in da se diferenciacija obeh – ki je še nerazjasnjen proces – deloma zgodi prej, kot se splošno domneva. 
Jones domneva, da obstaja stadij usta-anus, ki je temelj dekličinega heteroseksualnega odnosa, ta pa temelji na dejstvu, da se deklica identificira z materjo. 
Po njegovem je falična faza normalne deklice le oslabljena oblika identifikacije z očetom in njegovim penisom, ki je značilna za homoseksualne ženske in ima podobno nadvse sekundaren in obramben značaj.

Vemo, da sta otrokovo zgodnje gonsko življenje na eni strani in na drugi strani realnost, ki pritiska nanj, v interakciji in da njuna skupna dejanja oblikujejo tok otrokovega duševnega razvoja. 
Po moji presoji na situacije tesnobe v otroku že od najzgodnejših faz njegovega obstoja vplivajo realnost in realni objekti, in sicer tako, da nanje gleda kot na množico potrditev ali zavrnitev svojih situacij tesnobe, ki jih je premestil v zunanji svet in ki tako pomagajo usmerjati tok njegovega gonskega življenja. 
Vedenje njegovih objektov in narava njegovih doživetij tako prispevajo k okrepitvi in tudi k oslabitvi prevladujočih situacij tesnobe. 
Ker pa zaradi interakcije med mehanizmi projekcije in introjekcije zunanji dejavniki vplivajo na oblikovanje posameznikovega nadjaza in na razvoj njegovih objektnih razmerij in gonov, bodo prispevali tudi k izidu njegovega seksualnega ravzoja.

Najgloblji vzrok za dekličino normalno in intenzivno potrebo po otrocih, ki je večja od katere koli druge, vidim v tem, da bi ji dejstvo, da ima otroke, pomagalo premagovati tesnobo in lajšati občutek krivde. 
Kot vemo, imajo odrasle ženske pogosto močnejšo željo po tem, da bi imele otroka, kot po tem, da bi imele seksualnega partnerja.

Menim, da obstajajo številni dejavniki, ki pomagajo krepiti čustveni odnos matere do otroka. 
Ko ga je rodila, je najodločneje ovrgla realnost vseh strahov, ki jih vzbujajo njene sadistične fantazije. 
Rojstvo otroka za njeno nezavedno ne pomeni le, da notranjost njenega telesa in imaginarni otroci v njej niso poškodovani ali da so spet celi, temveč ovrže vse vrste strahov, ki so povezani s predstavo o otrocih. 
Pokaže ji, da so otroci v njeni materi – njeni bratje in sestre – in očetov penis (ali oče), ki jih je tam napadala, in tudi njena mati nepoškodovani oziroma spet celi. 
Dejstvo, da rodi otroka, torej pomeni, da obnovi več objektov – in v nekaterih primerih, da poustvari ves svet.

Poleg tega so v knjigi novi razvojni pogledi. 
Za prihodnost je teoretsko zelo pomembno dejstvo, da Melanie Klein svoje delo tu prvič jasno utemelji v gonih življenja in smrti. 
To pomeni, da njeno razmišljanje zdaj vsebuje teoretska sredstva za dve od njenih največjih odkritij – za depresivni položaj in pozneje za paranoidno-shizoidni položaj – ki se pojmovno med drugim opirata na navzočnost in interakcijo nasprotujočih si vzgibov ljubezni in sovraštva. 
V tej izdaji pa je Freudov starejši pojem o napredovanju libida skoz psihoseksualne stadije, kot ga je dopolnil Abraham, še vedno ključni dejavnik, tako da Melanie Klein, razen splošno sprejetega pogleda o interakciji gona življenja in smrti kot temeljev delovanja duševnosti na nove temelje jasno – čeprav v kratkem opisu – postavi le dva pojma. 
Tesnobo, s katero se je ukvarjala vse od leta 1923, pripiše gonu smrti; tesnoba izvira iz navzočnosti gona smrti in nevarnosti, ki ga pomeni za sebe. 
Vse odtlej je Melanie Klein ohranila ta pogled na tesnobo. 
Nadjaz nastane iz razcepa v onem, ki ga jaz uporabi kot obrambo pred tistim delom gona smrti, ki ostane v njem; kakor hitro se začne proces inkorporacije, inkorporirani objekt prevzame funkcijo nadjaza. 
Vendar pa drugje Melanie Klein še vedno sledi Freudu v tem, da oblikovanje nadjaza poveže z introjekcijo ojdipskih objektov. 
V pričujočem delu razjasni tudi delovanje nadjaza ter opiše nalogo tesnobe in krivde v njegovem delovanju -- jaz čuti zgodnji nadjaz kot tesnobo in šele pozneje, ko se nadjaz razvije, iz njega vznikne občutek krivde. 
Splošni opis pogledov Melanie Klein o nadjazu lahko najdemo v opombi k spisu “Zgodnji razvoj vesti pri otroku” (1933) v 3. delu Spisov.

(1935) (1940)??

Obe možnosti otroku pomenita, da bo izgubil ljubljeno mater, pri čemer bi namenila posebno pozornost dejstvu, da groza pred izgubo “dobrega”, ponotranjenega objekta postane nenehen vir tesnobe glede tega, da bo resnična mati umrla. 
Po drugi strani pa vsako doživetje, ki namiguje na izgubo realnega ljubljenega objekta, spodbudi grozo pred tem, da bo izgubil tudi ponotranjeni objekt.

Poskušala sem pokazati, da težave, ki jih doživlja jaz, ko prehaja k inkorporaciji celih objektov, izhajajo iz njegove še nepopolne zmožnosti, da bi s svojimi novimi obrambnimi mehanizmi obvladal sveže vsebine tesnobe, ki vznikajo iz tega napredka v razvoju.

Že kar nekaj sem povedala o tem, da so lahko posledica tega, da se mu ne posreči ohraniti identifikacije s ponotranjenimi in realnimi ljubljenimi objekti, psihotične motnje, denimo depresivna stanja, manija ali paranoja. 

Asociacije gospe A so obudile pomemben spomin. 
Ko je bila ša majhna, so njenemu bratu, ki je imel težave v šoli, priskrbeli pomoč sošolca, vrstnika, ki naj bi ga inštruiral (rekla mu bom B). 
B-jeva mati je prišla k materi gospe A, da bi se dogovorili o učnih urah; gospa A se je tega dogodka spomnila z zelo močnimi občutki. 
B-jeva mati je bila pokroviteljska in gospe A se je zdelo, da je njena mati nekoliko razočarana. 
Tudi gospe A se je zdelo, da se je njenemu bratu in vsej družini, ki ju je gospa A zelo občudovala in ljubila, zgodila strašna krivica. 
Zdelo se ji je, da brat, ki je bil nekaj let starejši od nje, veliko ve, da je spreten in močan, da je popoln, ko pa so prišle na dan njegove pomanjkljivosti pri učenju, se ji je ideal sesul. 
Njeni občutki v zvezi s tem dogodkom, ki ga je v spominu ohranila kot nepopravljivo nesrečo, pa so bili tako močni zaradi njenega nezavednega občutka krivde. 
Zdelo se ji je, da se je izpolnila njena lastna škodoželjnost. 
Tudi brat je bil zelo razočaran nad celotno situacijo ter svojega sošolca ni maral in ga je sovražil. 
Gospa A se je tedaj močno identificirala z njim in njegovimi občutki zamere. 
Osebi, ki ju je videla v sanjah, sta bila B in njegova mati, to, da je bil deček mrtev, pa je izražalo zgodnje želje gospe A, da bi bil. 
Hkrati pa so bile del njenih sanjskih misli želje, da bi bil mrtev tudi njen brat ter da bi kaznovala in prikrajšala svojo mater, ki bi izgubila sina; te želje so bile zelo potlačene. 
Tako se je zdelo, da je bila gospa A, ki je občudovala in ljubila svojega brata, iz različnih razlogov ljubosumna nanj – zavidala mu je, ker je več vedel od nje, ker je bil psihično in telesno zmožnejši in ker je imel penis. 
Ker je bila ljubosumna na svojo ljubljeno mater, da ima takega sina, si je želela, da bi bil brat mrtev. 
Tako je bila ena od misli v sanjah naslednja: “Neki materi je umrl oziroma ji bo umrl sin. 
Umre naj sin te neprijetne ženske, ki je prizadela mojo mater in mojega brata.” 
V globljih plasteh pa se je ponovno aktivirala njena želja, da bi bil brat mrtev, ta misel sanj pa je bila: “Umrl je sin moje matere in ne moj.” 
(Tako njena mati kot njen brat sta bila v resnici že mrtva.) 
Tu se je pojavil nasproten občutek – gospa A je sočustvovala z materjo in se smilila sama sebi. 
Čutila je naslednje: “Dovolj je bila ena taka smrt. 
Moja mati je izgubila sina; ne sme izgubiti še vnuka.” 
Ko ji je umrl brat, je poleg žalosti čutila tudi zmagoslavje nad njim, ki je izviralo iz njenega zgodnjega ljubosumja in sovraštva, in temu ustrezen občutek krivde. 
Nekaj svojih občutkov do brata je prenesla v razmerje s svojim sinom. 
V sinu je ljubila tudi brata; hkrati pa je na sina prenesla tudi nekaj ambivalence do brata, čeprav so jo modificirali njeni močni materinski občutki. 
Poleg tega, da je žalovala za bratom, se je hkrati tudi smilila sama sebi, čutila zmagoslavje nad njim in krivdo s tem v zvezi – vse to pa je stopilo v njeno zdajšnje žalovanje, kar se je pokazalo v sanjah.

Na začetku pričujočega razdelka sem z dobesednimi navedki utemeljila ugotovitev, da Freud ni spremenil svoje zgodnje hipoteze, da tesnoba pri majhnih otrocih (in v nekaterih drugih primerih) izvira iz transformacije nezadovoljenega libida. 
To je razvidno tudi iz drugih odstavkov knjige Zavrtost, simptom in tesnoba in iz poglavja o “Tesnobi in gonskem življenju” v Novih predavanjih za uvod v psihoanalizo, ki vsebuje povzetek njegovih pogledov na tesnobo in krivdo. 
V delu Nelagodje v kulturi pa Freud zapiše nedvoumen stavek, iz katerega je razvidno, da sprejema hipotezo, da krivda izvira le iz destruktivnih vzgibov; menim, da jo te ena njegovih najnaprednejših ugotovitev. 
Ta odstavek začne s stavkom: “Mislim, da lahko tukaj opozorim, da bi morali moj predlog, ki sem ga prej imel za začasno domnevo, zdaj vzeti resno.” 
Predlog, o katerem govori Freud, je na strani 118 in ga dobesedno navajam: “Ne moremo spregledati sklepa, da človekov občutek krivde izvira iz Ojdipovega kompleksa in da ga je dobil, ko je v svoji fantaziji, povezan z brati, ubil očeta. 
Takrat agresivnosti niso potlačili, temveč so jo izpeljali; ravno potlačitev tega agresivnega dejanja pa imamo za izvor občutkov krivde.” 
Ko govori o ambivalentnostnem konfliktu, spet pravi: “Verjetno se izrazi v Ojdipovem kompleksu, povzroči razvoj zavesti in ustvari prve občutke krivde.” 
(Op. cit., str. 121.) [“Ne moremo se izogniti domnevi, da človekov občutek krivde izvira iz ojdipskega konflikta in da ga je dobil, ko so bratje družno ubili očeta. 
Takrat agresivnost ni bila potlačena, temveč udejanjena; potlačitev istega potencialnega agresivnega dejanja naj bi bila pri otroku vir občutka krivde. 
(...) konflikt se neogibno izrazi v Ojdipovem kompleksu, vzpostavi vest in ustvari prvi občutek krivde.” 
(Str. 131-132.)] Nato govori o pogledu, ki so ga predlagali nekateri avtorji, da frustracija poveča občutek krivde: 

[Gl. FKC, str. 338.]

Tu se lahko le dotaknem bistvene vloge, ki jo imajo v depresivnem položaju poželenje in obrambe pred njim. 
Otrok se boji, da bo s pohlepom uničil ljubljeni objekt. 
Njegova tesnoba zaradi strahu, da bo uničil ljubljeni objekt, se osredotoči na pohlep, ker zlasti tedaj, ko je frustriran in se v njem nabira sovraštvo, čuti, da pohlepa ne more nadzorovati. 
Zdi se mogoče, da so obrambe pred pohlepom sploh najzgodnejše od vseh in da njihovega pomena za poznejši razvoj ne moremo preceniti. 
Kot vemo, otrokove tesnobe ne le zavirajo pohlep, temveč ga tudi zelo povečujejo; k temu se še zlasti nagiba njegova tesnoba zaradi strahu, da bo za vedno izgubil ljubljeni objekt. 
Značilnost depresivnega položaja je, da si otrok tem bolj pohlepno želi ljubljeni objekt, čim bolj mu v svoji duševnosti grozi z uničenjem.

Prej sem poudarila, da pri dojenčkih lahko opazimo žalost in stisko. 
Temu lahko dodamo še dejstvo, ki ni tako očitno, vendar ga opazimo, če smo pozorni, in sicer je to huda, čeprav morda kratkotrajna motnja otrokovega razmerja z materjo, pri kateri se otrok v nekaterih situacijah tesnobe popolnoma umakne pred njo.

Izredno presenetljivo je dejstvo, da lahko nekateri otroci v apatičnosti in žalosti povsem zavrnejo hrano (ki je ena njihovih najbolj temeljnih želja in bi bila njihova največja tolažba, če bi jo lahko sprejeli). 
Zato je presenetljivo, da tako veliko analitikov, ki so se ukvarjali s proučevanjem majhnih otrok, temu ni posvetilo večje pozornosti. 
Teorija gdč. Freud, da pri otrocih, starih do šest mesecev, najdemo “stanje, kjer je zadovoljenost vse in objekti nič” (razprava 7. aprila 1943), ne ponudi razlage za to simptomatično odklanjanje hrane in tudi ne za vsakovrstne težave hranjenja, ki jih opazimo pri zelo majhnih otrocih in so enako pomembne.

Prej sem poudarila, da z izrazi ljubezni, zanimanja, zadovoljstva itn. otrok med drugim vzbudi materino ljubezen, da tako zadosti svoji potrebi po varnosti. 
Poleg tega mu ti izrazi služijo za izražanje reparacije in s tem kot sredstvo za premagovanje žalosti. 
V to smer so pokazala Freudova opazovanja osemnajstmesečnega dečka pri igri z navitkom sukanca. 
S pomočjo te igre otrok ni premagoval le občutkov izgube, temveč po mojem tudi občutke žalosti. 
O Freudovem primeru razpravlja dr. Winnicott v spisu “The Observations of Infants in a Set Situation” [Opazovanja otrok v naprej določeni situaciji] (1941) (na temelju lastnih podrobnejših proučevanj).

Uporabljal je različne pripomočke za igro; svinčniki in barvni svinčniki, s katerimi je risal, so v igri nastopali tudi kot ljudje. 
Poleg tega je prinesel svoj komplet ladjic, dve sta vselej predstavljali starše, druge pa so imele različne vloge.

Na začetku Ritinega drugega leta so bili jasno opazni nekateri pomembni elementi njene ojdipske situacije, denimo, da je imela raje očeta in je bila ljubosumna na mater, in celo želja, da bi zavzela materino mesto ob očetu. 
Pri ocenjevanju Ritinega ojdipskega razvoja v drugem letu moramo upoštevati nekatere izjemne zunanje dejavnike. 
Deklica si je s starši delila spalnico in je imela veliko priložnosti pričati seksualnemu odnosu med njima; tako je bila nenehno deležna vzdraženja libidinalnih želja in ljubosumja, sovraštva in tesnobe. 
Ko je bila stara petnajst mesecev, je mati zanosila in deklica je nezavedno razumela materino stanje; tako sta se Ritina želja, da bi od očeta dobila dojenčka, in njena tekmovalnost z materjo zelo okrepili. 
Posledica je bila, da so se njena agresivnost in tesnoba ter občutki, ki so jima sledili, tako povečali, da ni mogla ohranjati svojih ojdipskih želja.

Klinični sliki primerov, ki sem ju predstavila v pričujočem spisu, se po marsičem razlikujeta. 
Vendar pa imata pomembne skupne lastnosti, denimo močne oralno-sadistične vzgibe, čezmerno tesnobo in krivdo ter majhno zmožnost jaza, da prenaša kakršno koli napetost. 
Po mojih izkušnjah so to nekateri od dejavnikov, ki v interakciji z zunanjimi okoliščinami onemogočajo jazu, da bi postopno izgradil ustrezne obrambe proti tesnobi. 
Posledica tega je, da je predelava zgodnjih situacij tesnobe ovirana, zaradi česar trpi otrokov čustveni in libidinalni razvoj in razvoj jaza. 
Spričo prevlade tesnobe in krivde razvije subjekt premočno fiksacijo na zgodnje stadije libidinalne organizacije in v interakciji s tem čezmerno težnjo k nazadovanju v te zgodnje stadije. 
Posledica tega je, da je ojdipski razvoj moten in da subjekt ne more varno vzpostaviti genitalne organizacije. 
V obeh primerih, o katerih govorim v pričujočem spisu, in še v drugih primerih se je začel Ojdipov kompleks razvijati po normalnih smernicah, ko so se te zgodnje tesnobe zmanjšale.

Obstajajo dobri razlogi za trditev, da se kastracijski strah aktivira, takoj ko deček dobi genitalne občutke. 
Po Freudovi definiciji je kastracijski strah pri moškem strah, da bo kdo napadel njegove genitalije, jih poškodoval ali odstranil. 
Po mojem deček ta strah doživlja najprej pod prevlado oralnega libida. 
Deček svoje oralno-sadistične vzgibe do materine dojke prenese na očetov penis, poleg tega pa se tekmovalnost in sovraštvo v zgodnji ojdipski situaciji izrazita tako, da si deček želi odgrizniti očetov penis. 
Zato v njem vznikne strah, da mu bo oče iz maščevanja odgriznil genitalije. 

Pri oblikovanju dekličinega nadjaza občudovanemu dobremu očetu deloma ustreza slabi kastrirajoči oče. 
Vendar je poglavitni objekt njene tesnobe preganjalna mati. 
Če deklica temu preganjalnemu strahu nasprotuje tako, da ponotranji dobro mater, tako, ki ima materinski odnos, s katerim se lahko deklica identificira, bo imela sama materinski odnos do dobrega ponotranjenega očeta, ki bo okrepil njuno razmerje.

Nekatere shizoidne obrambe

Zgodnje metode razcepa temeljno vplivajo na to, kako jaz v nekoliko poznejšem stadiju izvede potlačitev, to pa določa stopnjo interakcije med zavestnim in nezavednim. 
Z drugimi besedami, stopnjo “poroznosti” različnih delov duševnosti, ki so v medsebojnem razmerju, zelo določa moč oziroma šibkost zgodnjih shizoidnih mehanizmov. 
Ugotovila sem, da je za težave pri dostopu do nezavednega pri pacientih shizoidnega tipa v zadnji instanci odgovorna moč njihovih infantilnih shizoidnih mehanizmov. 
Pri teh pacientih napredovanje proti sintezi ovira dejstvo, da jim zaradi pritiska tesnobe vedno znova spodleti poskus, da bi ohranili vezi med posameznimi deli jaza, čeprav se te vezi med analizo okrepijo. 
Pri pacientih depresivnega tipa je meja med nezavednim in zavestnim manj poudarjena, zato so ti pacienti veliko bolj sposobni videti vase. 
Po mojem so bolj uspešno premagali svoje shizoidne mehanizme v zgodnjem otroštvu. 
Pri tem že od začetka igrajo pomembno vlogo zunanji dejavniki; upravičeno namreč lahko domnevamo, da vsak dražljaj, ki vzbudi preganjalni strah, krepi shizoidne mehanizme, tj. težnjo jaza k temu, da razcepi sebe in objekt; vsaka dobra izkušnja pa krepi zaupanje v dobri objekt in pripomore k integraciji jaza in sintezi objekta.

Ko doseže odločilni stadij treh do šestih mesecev in se sooči s konflikti, krivdo in žalovanjem, ki so neločljivo povezani z depresivnim položajem, njegovo sposobnost za premagovanje tesnobe deloma določa njegov zgodnejši razvoj; in sicer toliko, kolikor je bil v prvih treh ali štirih mesecih življenja zmožen sprejeti in vzpostaviti dobri objekt, ki je jedro njegovega jaza. 
Če je bil ta proces uspešen – iz česar izhaja, da preganjalna tesnoba in procesi razcepa zdaj niso čezmerni in da se je jaz nekoliko integriral – preganjalna tesnoba in shizoidni mehanizmi postopno zgubijo moč, jaz pa je zmožen introjicirati in vzpostaviti cel objekt ter prestati depresivni položaj. 
Če pa se jazu ne posreči premagati mnogih hudih situacij tesnobe, ki se začne v tem stadiju – ta neuspeh je posledica tako temeljnih notranjih dejavnikov kot zunanjih doživetij – se lahko začne huda regresija z depresivnega položaja v zgodnejši paranoidno-shizoidni položaj. 
To tudi zavira procese introjekcije celega objekta in močno prizadene razvoj v prvem letu življenja in vsem otroštvu.

Utemeljeno lahko domnevamo, da se takoj, ko otrok usmeri svoj interes od materine dojke k drugim objektom – kot so deli materinega telesa, deli njegovega telesa, predmeti okrog njega, itn. – začne proces, ki je temeljnega pomena za rast sublimacij in objektnih razmerij. 
Otrok prenese ljubezen, želje (tako agresivne kot libidinalne) in tesnobe s prvega in edinega objekta, matere, na druge objekte, pri čemer se razvijejo novi interesi, ki postanejo nadomestki za razmerje s primarnim objektom. 
Primarni objekt pa ni le zunanja, temveč tudi ponotranjena dobra dojka; ta preusmeritev čustev in ustvarjalnih občutkov, ki postanejo povezani z zunanjim svetom, je povezana s projekcijo. 
V vseh teh procesih je zelo pomembna funkcija oblikovanja simbolov in fantazijske dejavnosti. 
Tu se moram vzdržati podrobnejšega opisa tega, kako je oblikovanje simbolov od vsega začetka neločljivo povezano z otrokovim fantazijskim življenjem in usodami tesnobe. 
Pri tem se navezujem na spisa Susan Isaacs “Narava in funkcija fantazije” in Paule Heimann “Nekatere funkcije introjekcije in projekcije v zgodnjem otrošvu” ter na nekatere svoje prejšnje spise: “Analiza otrok” (1926) in “Pomen oblikovanja simbolov v razvoju jaza” (1930) [tu]. 
Ko vznikne depresivna tesnoba, in zlasti, ko se začne depresivni položaj, jaz čuti poriv k temu, da bi projiciral in porazdelil želje in čustva, pa tudi krivdo in pritisk, ki ga sili k reparaciji, na nove objekte in interese, in jih speljal stran od prejšnjih. 
Ti procesi so po mojem vse življenje glavni vir sublimacij. 
Vendar pa je pogoj za uspešen razvoj sublimacij (ter objektnih razmerij in libidinalne organizacije) to, da otrok lahko ohrani ljubezen do prvih objektov, medtem ko se njegove želje in tesnobe preusmerijo in porazdelijo. 
Če prevladata žalovanje za prvimi objekti in sovraštvo do njih, to namreč ogrozi sublimacije in razmerje z nadomestnimi objekti.

“Kakovost in kohezivnost otrokove osebnosti močno temeljita na čustveni navezanosti na mater. 
Navezanost na mater, ali s psihoanalitičnim izrazom, zasedba matere, se razvije postopno iz dejstva, da je mati vir zadovoljitve. 
Proučevali smo naravo te razvijajoče se navezanosti, ki se zelo izmika podrobnemu opisu, vendar je bistvenega pomena. 
K njenemu oblikovanju v prvi vrsti prispevajo trije tipi čutnega doživljanja, in sicer, tipno, kinestetično, se pravi, občutek za položaj telesa, in slušno. 
Razvoj teh čutnih sposobnosti so omenjali skoraj vsi opazovalci otroškega vedenja (...), vendar ni nihče poudaril njihove posebne pomembnosti za razmerje med materjo in otrokom.”

“Otrokov možganski in živčni sistem je zelo nepopoln, zato je otrok nenehno v potencialni nevarnosti funkcionalne dezorganizacije. 
Na zunaj je to nevarnost nenadne ločitve od matere, zato mora mati bodisi intuitivno bodisi zavestno vzdrževati otrokovo funkcionalno ravnovesje. 
Enako uničujoče je lahko zanemarjanje ali odtegovanje ljubezni. 
Navznoter gre po vsem videzu za nevarnost naraščanja napetosti iz bioloških potreb in nezmožnosti organizma, da bi vzdrževal notranjo energijo oziroma prebavno ravnovesje in pripravljenost refleksov. 
Potreba po kisiku lahko postane akutna, ker dihalni mehanizmi dojenčka še niso dovolj dobro razviti, da bi se ustrezno odzivali na povečujočo se notranjo potrebo po kisiku, ki je posledica hitrega razvoja možganov.”

Razlikovati moramo med zavistjo, ljubosumjem in pohlepom. 
Zavist je občutek jeze nad tem, da si druga oseba lasti nekaj, kar si sami želimo, in tisto uživa – vzgib zavisti je, da ji to poskušamo vzeti ali pokvariti. 
Vrhu tega zavist kaže le na subjektovo razmerje z eno osebo in sega nazaj do najzgodnejšega razmerja z materjo, ki je bilo izključujoče. 
Ljubosumje temelji na zavisti, a vključuje razmerje do najmanj dveh ljudi; zlasti se ukvarja z ljubeznijo, za katero subjekt čuti, da pripada njemu, a mu jo je vzel rival, oziroma, grozi, da mu jo vzame. 
V vsakdanjem pojmovanju ljubosumja se moški ali ženska zaradi koga drugega čuti prikrajšan ali prikrajšana za ljubljeno osebo.

Pohlep je nestrpno in nenasitno hrepenenje, ki presega subjektove potrebe in tisto, kar je objekt zmožen ali pripravljen dati. 
Na ravni nezavednega je primarni cilj otrokovega pohlepa ta, da bi dokončno iztrgal, izsesal in požrl dojko, se pravi, da bi jo destruktivno introjiciral, medtem ko z zavistjo noče le ropati, temveč položiti v mater in zlasti v njeno dojko slabe stvari, zlasti slabe iztrebke in slabe dele sebe, da bi jo pokvaril in uničil, kar v najglobljem smislu pomeni, da bi uničil njeno plodovitost [creativeness]. 
Ta proces izhaja iz uretralno- in analno-sadističnih vzgibov in sem ga drugje “Opombe o nekaterih shizoidnih mehanizmih” [tu]. opredelila kot destruktivni vidik projektivne identifikacije, ki se začne na začetku življenja. 
Dr. Elliott Jaques je pritegnil mojo pozornost, ko je govoril o etimološkem izvoru besede envy [zavist], ki izhaja iz latinske besede invidia, ta pa prihaja iz glagola invideo – sumničiti, gledati v kaj z zlobo ali privoščljivostjo, priklicati zlo nad koga, zavidati ali zameriti zaradi česa. 
Primer zgodnje rabe je viden iz Ciceronovega stavka, ki bi ga lahko prevedli takole: “Povzročati nesrečo z zlim očesom.” 
To potrjuje razlikovanje med zavistjo in pohlepom, ki je, kot sem poudarila, da ima zavist projektivni značaj. 
Čeprav med pohlepom in zavistjo ne moremo potegniti stroge ločnice, bi bila v skladu s tem ena bistvenih razlik med njima ta, da je pohlep v glavnem povezan z introjekcijo, zavist pa s projekcijo.

Po Shorter Oxford Dictionary ljubosumje pomeni, da je kdo drugi vzel ali dobil “dobro”, ki po pravici pripada določenemu posamezniku. 
V tem kontekstu bi “dobro” interpretirala zlasti kot dobro dojko, mater, ljubljeno osebo, ki jo je vzel nekdo drugi. 
Po Crabbu – English Synonyms [Angleške sopomenke] – “(...) se ljubosumje boji izgubiti, kar ima; zavist trpi, ko gleda, da ima kdo drugi tisto, kar zavistnež hoče zase (...). 
Zavistnež zboli ob pogledu na uživanje. 
Dobro se počuti le ob bedi drugih. 
Vsa prizadevanja, da bi zadovoljili zavistneža, so torej neuspešna.” 
Ljubosumje je po Crabbu “plemenita ali neplemenita strast glede na objekt. 
V prvem primeru je posnemanje, ki ga izostri strah. 
V drugem primeru je pohlep, ki ga spodbuja strah. 
Zavist je vedno temeljna strast, ki je kot lokomotiva, ki za seboj vleče vagone najslabših strasti.”

Obstajajo pa še druge primarne dejavnosti jaza, ki po mojem izhajajo iz njegove imperativne potrebe, da bi obvladoval boj med gonoma življenja in smrti. 
Ena njegovih funkcij je postopna integracija, ki izvira iz gona življenja in se izraža v zmožnosti za ljubezen. 
Nasprotna težnja jaza, da razceplja sebe in objekt, je deloma posledica dejstva, da je jaz ob rojstvu zelo nekoheziven, deloma pa tega, da je ta težnja sestavni del obrambe pred prvobitno tesnobo in je potemtakem sredstvo za ohranjanje jaza. 
Vrsto let sem pripisovala velik pomen zlasti enemu procesu razcepa – ločitvi dojke na dobri in slabi objekt. 
To jemljem kot izraz prirojenega konflikta med ljubeznijo in sovraštvom ter tesnobami, ki mu sledijo. 
Vendar se zdi, da poleg te razdelitve obstajajo različni procesi razcepa; nekatere smo začeli bolje razumevati šele v zadnjih letih. 
Ugotovila sem, denimo, da jaz hkrati s tem, ko pohlepno in požrešno ponotranji objekt – zlasti dojko – do različnih stopenj razcepi sebe in svoje objekte in tako doseže, da se v njem razpršijo njegovi destruktivni vzgibi in preganjalne tesnobe. 
Ta proces, ki ni vselej enako močan in določa, koliko bo posameznik normalen, je ena od obramb med paranoidno-shizoidnim položajem, ki po mojem prepričanju obsega prve tri ali štiri mesece življenja. 
Gl. moj spis “Opombe o nekaterih shizoidnih mehanizmih” [tu] in spis Herberta Rosenfelda “Analiza shizofreničnega stanja z depersonalizacijo” (1947). 
Ne trdim, da v tem obdobju otrok ni zmožen polno uživati v hranjenju, razmerju z materjo in pogostih stanjih fizičnega udobja ali dobrega počutja. 
Vendar pa je tesnoba, kadar se pojavi, v glavnem paranoidne narave, obrambe proti njej in mehanizmi, ki jih jaz uporablja, pa so v glavnem shizoidni. 
Enako velja, mutatis mutandis, za otrokovo čustveno življenje v obdobju, za katerega je značilen depresivni položaj.

V številnih primerih sem ugotovila, da je bila frigidnost, ki se je pojavila različno močno, posledica nestabilnih odnosov do penisa, ki so temeljili zlasti na begu od primarnega objekta. 
Zmožnost za polno oralno gratifikacijo, ki temelji na zadovoljivem razmerju z materjo, je temelj za doživljanje polnega genitalnega orgazma (Freud).

Moje psihoanalitične izkušnje so pokazale, da je zavist glede ustvarjalnosti temeljni element motenj v ustvarjalnem procesu. 
Posameznikova želja po tem, da bi pokvaril in uničil prvotni vir dobrega, kmalu pripelje v to, da bi uničil in napadel otroke, ki jih vsebuje mati, posledica tega pa je, da spremeni dobri objekt v sovražnega, kritičnega in zavistnega. 
Še zlasti preganjalen postane lik nadjaza, na katerega posameznik projicira močno zavist in ki se vmešava v miselne procese in vsako produktivno dejavnost ter v končni posledici v ustvarjalnost.

To je bilo značilno za njen odnos do ljudi in je osvetljevalo njeno najzgodnejše razmerje z dojko; želela si je, da bi kdo poskrbel zanjo, hkrati pa jo je objekt, ki naj bi jo zadovoljil, odbijal. 
Dejstvo, da je sumila v darilo, ki ga je prejela, in njena silna želja po tem, da bi skrbeli zanjo, ki je v končni posledici pomenila željo, da bi jo hranili, sta izražala ambivalentni odnos do dojke. 
Omenjala sem otroke, ki se na frustracijo odzovejo tako, da si ne vzamejo dovolj gratifikacije, ki bi jim jo hranjenje, četudi zapoznelo, lahko dajalo. 
Domnevam, da ne morejo uživati v dojki, ki gratificira, čeprav se ji ne odrečejo, zato jo zavračajo. 
Omenjeni primer prikazuje nekatere razloge za tak odnos: pacientka je darilo, ki si ga je želela prejeti, sumničila, ker je z zavistjo in sovraštvom objekt že pokvarila, hkrati pa je čutila globoko zamero zaradi vsake frustracije. 
Pri tem ne smemo pozabiti – in to velja tudi za druge odrasle, pri katerih lahko opazimo zavist – da so k njenemu občutku, da želena skrb ne bo zadovoljiva, prispevala številna doživetja razočaranja, ki jih je deloma povzročil njen lastni odnos.

Nato je rekel, da ima ta zgradba dve krili in se spomnil izraza “vzeti koga pod perut”. 
Spoznal je, da je delinkventni deček, za katerega se je začel zanimati, zastopal njega samega, nadaljevanje sanj pa je pokazalo, zakaj je bil delinkvent; ko ga oče, ki je zastopal mene, peljal vedno dlje od njegovega cilja, je to pomenilo, da dvomi vame, deloma zato, da bi me razvrednotil; spraševal se je, ali ga peljem v pravo smer, ali je bilo treba iti tako globoko in ali mu škodim. 
Ko je rekel, da je obdržal smisel za smer in da se ne počuti izgubljenega, je bilo iz tega razvidno, da nasprotuje obtožbam dečkovega očeta (mene) – vedel je, da je analiza zanj zelo dragocena in da njegove dvome povečuje zavist do mene.

Te težave se nanašajo zlasti na paciente z močnimi paranoidnimi tesnobami in shizoidnimi mehanizmi, ker zaradi preganjalne tesnobe, ki jo vzbudijo interpretacije, niso zmožni doživljati povsem pozitivnega transferja in zaupati v analitika – in konec koncev niso zmožni ohraniti veliko občutkov ljubezni. 
Glede na to, koliko trenutno poznam področje svojega raziskovanja, se nagibam k stališču, da ne gre nujno za paciente izrazito psihotičnega tipa, temveč za tiste, pri katerih je uspeh omejen oziroma ga verjetno ne bodo dosegli.

Medtem ko je njena teorija gonov življenja in smrti zbir stališč, ki jih je imela že dolgo časa, to ne velja za njeno razpravljanje o duševni strukturi, še zlasti o nadjazu. 
Tu Melanie Klein nenadoma spremeni stališče. 
V nasprotju s prejšnjim poudarjenim stališčem (gl. Uredniško opombo k spisu “Zgodnji razvoj vesti pri otroku”), da normalni zgodnji nadjaz označuje njegova skrajna in strašljiva narava, zdaj meni, da se nadjaz razvije, ko sta oba gona večinoma zlita, in da strašljivi notranji liki, ki so posledica močne destruktivnosti, niso del nadjaza, temveč obstajajo v ločenem področju duševnosti, v globokem nezavednem (odcepljeni tako od jaza kot od nadjaza), kjer jih ne integrirajo in ne modificirajo normalni procesi rasti; če vznikne abnormalna situacija in ohranjanje razcepa spodleti, ti strašljivi objekti postanejo vir akutne tesnobe in ogrozijo duševno stabilnost. 
Melanie Klein v nasprotju s prejšnjimi stališči meni tudi, da se jaz in nadjaz od začetka tesno skladata.

