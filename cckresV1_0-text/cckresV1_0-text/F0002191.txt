Ključni čas bodočega razvoja tovarne in s tem tudi mestnega prostora je bil že kar čas konca petdesetih let, ko so IMV-jevi inženirji pod vodstvom inž. Martina Severja začeli snovati avto, ki je iz majhnih delavnic ščasoma ustvaril orjaške industrijske stavbe. 
Snovali so slavni sivo-modri kombi, oblikovalski in konstrukterski dosežek časa, prvi pravi "jugo" avto in nedvomno edini resnični avtomobilski posel stoletja nekdanje Jugoslavije. 
Kombi, prvi jugoslovanski avtomobilski izvozni artikel na zahod Evrope, pa je "žal" že spočetka postal izredno popularen in željen v Jugoslaviji in tujini, tako da ni preostalo drugega kot etapno, v skladu z razpoložljivimi možnostmi, še nadalje povečevati proizvodnjo. 
Tedaj je to pomenilo predvsem graditi, širiti prostore.

STARI IN NOV KOT - Obe vasi sta dokaj oddaljeni od krajevnega središča Drage in je ideja o gradnji večnamenskega prostora že kar nekaj let. 
Sedaj so sestanki kar v zasebnih hišah, zato resnično potrebujejo skupen prostor za te aktivnosti, rabil pa bi civilni zaščiti in orodjarni za potrebe gasilstva; upajo celo, da bodo dobili motorno brizgalno, kljub temu da vasi spadata v gasilski okoliš Podpreska. 
Tako so že preteklo leto skopali gradbeno jamo na prostoru nekdanje šole v Novem Kotu. 
Zemljišče je bilo že leta 1900 vknjiženo na vas in se lastništvo ni nikoli spreminjalo, torej je last občine Loški Potok, zato upajo, da po tej plati ne bo težav. 
Gradbeno dokumentacijo pa jim ureja Stan biro iz Ribnice. 
Kako bodo izpeljali to za dve mali vasi kar veliko investicijo, pravi predsednik KS Draga in sovaščan Toni Cimprič takole: "Vse dosedanje stroške smo krili vaščani sami. 
Računamo še na prostovoljno delo, tako da bodo investicijo - računamo, da bo stala 4 do 5 milijonov - vsaj polovico krili vaščani. 
Prošnja, ki smo jo poslali republiškemu štabu za CZ, ni bila ugodno rešena. 
Občina Loški Potok pa je za gradnjo že dala zeleno luč. 
Računamo, da bo stavba do 1. maja zgrajena vsaj do prve plošče."

Družina živi v skromni in na pol podirajoči se stari hiši, ki jo je oče Tomaž podedoval po teti. 
V službo hodi le njena mamica Irma, zaposlena je v Intel servisu v Novem mestu, Tomaž pa je že dve leti brez službe, pred kratkim pa se je še hudo poškodoval v prometni nesreči. 
Ko smo družino obiskali, je bil še v bolnišnici. 
Barbara ima še mlajšega bratca Aljaža, ki je v soboto, na valentinovo, praznoval drugi rojstni dan. 
"Tako skromno živimo, da mu nisem mogla ničesar pripraviti za njegov praznik, bom pa drugi teden, ko bom dobila plačo," je žalostno povedala Irma. 
V hiši, v katero sili mraz z vseh koncev, se ogrevajo s kurjenjem v štedilniku in v sobi z električno pečjo, ki pa na žalost porabi zelo veliko elektrike. 
"Dotrajan imamo tudi pralni stroj, rabljenega sem kupila za pet tisočakov, žal je že po treh pranjih odpovedal," je povedala. 
Potrebovali bi tudi nov hladilnik, štedilnik in peč pa kakšno omaro, kamor bi lahko shranili obleke, vendar Irma na to hitro doda, da bo te stvari že nekako nabavila na več čekov, ko se bo rešila sedanjih dolgov.

Težko se sporazumevajo s slišečimi ljudmi, ker ti ne poznajo znakovnega jezika - Društvu je SLS podarila televizor, Novi medij pa denar za napeljavo indukcijske zanke

SOBOTA, 21. II.

ICEC Videm prisiljen vlagati v ekološko sanacijo stare in nevarne tovarne - Do konca leta 2001 občutno manj nevarnosti iz Krškega - Tudi brez klora - Bodo program uresničili?

