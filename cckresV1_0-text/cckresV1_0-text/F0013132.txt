Sprašuje: Nataša Medvešček

Najbrž vsakič, ko ugotovimo, da smo naveličani prazničnih jedilnikov, mesnih jedi in peciva na deseto potenco, začnemo pri najenostavnejši hrani, ki je danes stalnica na našem jedilniku: pašti. 
Morda zato, ker jo pripravimo hitro in z lahkoto, potem pa tudi, ker je že dolgo nismo jedli ali ker smo s kakšnega potovanja po Italiji prinesli (v spominu, duši in na čutilih) izjemno kombinacijo okusov, novo omako, še neznano zelenjavo ali pašto. 
Razlogov je vedno veliko, vsi pa so tehtni. 
Kakor koli, pašta zaradi enostavnosti, s katero nas vedno znova prevzame, in lahke priprave ostaja hrana, h kateri se zatečemo (skoraj) vsakega januarja.

