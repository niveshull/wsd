Uvod

Kaj je sinhronost

Skrivnost sveta je vez med osebo in dogodkom.

Naj to nevidno moč ponazorim s primerom iz sodobnosti:

Glasno sem se zasmejal od presenečenja, a že v naslednjem trenutku me je preplavilo močno, neizrekljivo občutje strahospoštovanja in čudenja. 
Nenadoma sem se znašel v navzočnosti neke mistične sile ali osebnosti. 
»Rushdijev« buick je odbrzel po I-57, jaz pa sem pri naslednjem odcepu zavil s hitre ceste in ves čas pretehtaval verjetnost takega dogodka. 
Zdela se je nezanesljiva in predstavljala je nekaj onstran resničnosti. 
V mislih sem obnovil vse dogodke tega dne. 
Že zaradi najneznatnejšega časovnega premika za minuto ali manj bi zgrešil srečanje. 
Še več, naključja nisem občutil kot statistične neogibnosti, svetnega rezultata verjetnosti. 
Bil sem globoko prepričan, da je nekako pomenljivo.

Dogodek s Salmanom Rushdijem je take pojave obarval povsem drugače in odločil sem se, da se bom poglobil vanje. 
V svojem naivnem navdušenju sem bil kot mladi Parsifal, popoln norec, ki zaupljivo odjezdi, da bi našel sveti gral, ne da bi se mu sploh sanjalo, kaj je, in ne da bi slutil, na kakšne težave bo naletel med iskanjem. 
Komaj sem vedel, kje naj začnem. 
Bistvo sinhronosti je bežno in brezoblično. 

16. 
Mojra. 
Grška beseda, ki so jo uporabljali in cenili v zlatem obdobju klasične filozofije pred več kot dva tisoč leti, ko so bile Atene učno središče civiliziranega sveta. 
Mojra pomeni »višji klic«, namenjen vsakemu človeku, njegovo pravo delo v življenju, kar po navadi ni zaposlitev, ki jo opravlja za zaslužek in preživetje.

Število šest je pogostejše vpleteno v pomenljiva naključja, ki odsevajo njegovo simboliko. 
Podoben primer se je zgodil na noč čarovnic leta 1996, ko je 436 oseb izbralo številke 666 na wisconsinski loteriji Izberi tri. 
Namerno so izbrali te številke, kajti zdelo se jim je zabavno, saj so navadno povezane s hudičem. 
436 prebivalcev Wisconsina, ki je tisto noč izbralo 666, je dobilo 178000 dolarjev, kar se ni zgodilo nikoli poprej. 
Po mnenju loterijskih uslužbencev je vsota skoraj petkrat presegala povprečno izplačilo.

Tedaj si je odkrito priznal izjemno povezavo med zemljo in delom svojega uma ali duše. 
Domneval je, da je ta vez oslabel preostanek prirojene sposobnosti predcivilizacijskih ljudstev, le da so se je ona zavedala in uporabljala. 
Živela so v tesnem stiku z naravo in zaznavala so vsak odtenek spremembe v okolju, kajti le tako so mogla preživeti. 
Večina sodobnih ljudi je to lastnost izgubila, ker se v mestnem življenju čutijo varne. 
Iskrica te sposobnosti je v njem nekako preživela. 
Če ji bo dopustil, da se bo potrjevala, bo mogoče okrepil drobec te nekoč univerzalne moči, ki se je ohranila v njem.

Zlasti ob ljudeh, ki doživljajo sinhronosti, povezane z naravo, je možno logično sklepati, da je naše bivanje povsem vtkano v njeno zgradbo, in kot zaznavamo snovno resničnost svojega telesa, lahko zaznavamo tudi vsak odtenek v njej. 
Kurir, čigar misli so slutile meteorje, je bil nezavedno pozoren nanje, preden jih je zaznal z očmi, saj je bil notranje povezan z zunajzemeljskimi predmeti. 
Indijanski zgodovinar zaznava geološke premike, ker sta njegov nezavedni um in podzemni um zemlje v enakem medsebojnem odnosu kot njegovo snovno telo in naravni svet. 
Tako prepletena sta, da so potresi in njegovo telesno nelagodje pravzaprav isti občutek. 
Milo rečeno, če sprejmemo, da med ljudmi in naravnim svetom obstaja vez, ki presega naše razumevanje, nas prevzame globok občutek spoštovanja in čudenja ob naši večnosti in kozmičnem pomenu.

Študent je bil v zadregi, vendar se je bil prisiljen odzvati glasnemu ploskanju sošolcev. 
Sestopil je po starem kamnitem stopnišču in si utrl pot na osrednji oder. 
Nastopil je z zabavnim govorom v zatikajoči se latinščini in drsel v grobo nemško narečje, ki sta ga spremljala krohot in glasen smeh sošolcev, pa tudi tujih turistov. 
Burkaški slavnostni govor je sklenil tako, da je za svoj pomankljivi spomin obtožil bogove, katerim so postavljali kraje, kakršna je Ostia, ter izjavil, da jim ne bo več zaupal, če se mu ne prikažejo tukaj in zdaj. 
Globoko se je priklonil navdušenemu občinstvu in zapustil oder.

Sinhronost prerokovanja

Večina jasnovidnih sanj zadeva smrt ali življenjsko nevarne okoliščine. 
Kdaj pa kdaj zaslovijo ljudje, ki trdijo, da so sanjali o letalski nesreči, ki se je nato resnično zgodila. 
Da bi preveril take izjave, sem se dogovoril z Jimom Harrisom, dobrim prijateljem, ki je trdil, da ima take sanje. 
Obljubil mi je, da mi bo telefoniral, brž ko jih bo imel. 
Minilo je le nekaj mesecev, ko me je poklical in mi opisal sanje, v katerih se je majhno enomotorno letalo negotovo dvignilo in spustilo ter se nato spet vzpelo, kakor da bi obupan pilot nekaj iskal. 
Z grozljivim manevrom je nato treščilo na tla in vsi v njem so bili takoj mrtvi. 
Harris se je spominjal, da je letalo obležalo na boku, s krilom, ki je pod čudnim kotom štrlelo v zrak, imelo je bel trup z rdečim robom in številko. 
Ležalo je na področju, obdanem z drevesi.

Naslednji dan niso poročali o kakem strmoglavljenem letalu. 
Šele pozno zvečer so na poročilih pokazali zmečkane ostanke civilnega letala, ki je v mraku strmoglavilo v krajevnem parku. 
Televizijsko poročilo je razkrilo, da je obležalo na boku, s krilom, ki je štrlelo v zrak. 
Beli trup je bil jasno zaznamovan z rdečim robom in s številkami. 
Povedali so, da je bil v letalu samo pilot, ki se je verjetno izgubil v gostih oblakih, nato pa treščil na tla, ki jih je verjetno zagledal prepozno, da bi se utegnil dvigniti. 
Jimove sanje o nesreči kakih šestintrideset ur poprej so se natančno ujemale z dogodkom.

Čeprav kaže, da je bila skupni imenovalec teh sanj telepatija, ostajajo skeptikom, ki zavračajo verjetnost tega pojava, tudi drugačne razlage, ki pa so veliko težavnejše. 
Poglavitna med njimi je možnost enako nevidne, a nič manj odločilne moči, ki povezuje sicer ločene posameznike s skupnimi dogodki. 
Ljudje, ki nestrpno sprejemajo razlage onstran običajnega razumskega tolmačenja, odklanjajo namige na duhovno delovanje. 
Vendar tako izgubljajo priložnost, da bi jih doživeli in si pomagali z njimi, kajti telepatija, čeprav stvaren pojav, je sama po sebi izraz sinhronosti, kot kaže naslednje podpoglavje.

Ob vrnitvi domov ga je presenetilo materino vprašanje, ali je bil res tako nor, da se je odpeljal z avtom po ledu. 
Povedala mu je, da jo je med reševanjem križanke nenadoma prešinilo videnje, ki je zarezalo skozi njene drugam usmerjene misli. 
Za komaj kaj več kot trenutek je imela razločen vtis, da njegov avto tone v jezero. 
Misel jo je obšla okoli 13:30, prav v času, ko je začutil, da se mora hitro vrniti na breg.

V naslednji zgodbi iz štiridesetih let dvajsetega stoletja je imel glavno vlogo uokvirjen napis, ki je visel v izložbi trgovine v angleškem Portsmouthu. 
Na njem je bil napisan dan v tednu, ko je špecerija zaprta. 
Prvič so ga sneli dva tedna pred poroko lastnikovega sina, in to po dvajsetih letih. 
Lastnik je bil presenečen ob odkritju, da so ga napisali na hrbtno stran fotografskega posnetka. 
Zbledela fotografija je prikazovala lastnika s punčko v naročju. 
Izkazalo se je, da je deklica njegova bodoča snaha. 
Nihče ni zmogel pojasniti, zakaj so uporabili fotografijo, niti okoliščin, v katerih je bila posneta, kajti lastnikova in dekletova družina se v času posnetka nista poznali. 
Naključje se je navezovalo na naslednje: deklica, ki je odrasla v bodočo snaho, se je imenovala enako kot lastnikova hči, katere možu je bilo ime Christian, kakor se je imenoval tudi lastnikov sin (Caughn. str. 54, 55).

Ne glede na to, ali se z razlago stinjamo ali ne, taka daljnosežna naključja od jasnovidnega Rienzija do Hitlerjevega preroškega odziva in njegovega poznejšega življenja - dajejo slutiti, da strastni ljudje stopajo v globoka, spremenjena stanja zavesti, v katerih dobijo dostop do paranormalnega. 
Ko je Hitler zdrsnil v spremenjeno stanje uma, je nezavedno dekodiral Wagnerjevo umetniško stanje zamaknjenosti, do podrobnosti ohranjeno v operi. 
Bilo je, kakor da bi se moška, čeprav eden od njiju že dolgo mrtev, sporazumevala po sanjah. 
Vsekakor je Rienzi, poslednji tribun izjemno močan primer sinhronosti, ki deluje po glasbi in dramah, primer življenja, ki posnema umetnost in ob tem spreminja svet.

V upanju, da bo zadel najboljši kot za dober fotografski posnetek, se je Taylor s hrbtom naslonil na največjega od kamnov, štiri metre visok kamnit blok, preprežen z žilami belega kristala.

Pa to ni bila edina Franklinova sinhronost te vrste. 
Naslednje leto se je nekega večera vrnil iz službe in spet na slepo srečo izbral posnetek, ki ga že dolgo ni poslušal. 
Govoril je angleški komik Donald Cook. 
Kot prejšnjič je tudi tokrat naslednje jutro izvedel, da je Cook umrl približno tedaj, ko je poslušal njegov posnetek.

Ta vprašanja mučijo ljudi še po tisočletjih nedokončanih debat. 
Pa vendar so bili odgovori ves čas na dosegu. 
Nihče ne more odgovoriti na temeljna življenjska vprašanja drugega, kajti vsak zahteva drugačne odgovore. 
Kar je res za enega, ni nujno veljavno za drugega. 
Niti dva človeka nimata enake življenjske zgodovine in usode. 
Filozofi in teologi nadaljujejo z iskanjem splošnih načel, veljavnih za vse, toda njihovo iskanje je jalovo, kajti vsak od nas je enkraten, kot so enkratni naši prstni odtisi. 
Glede na svoje različne identitete lahko le sami določimo, kaj nam pomeni življenje. 
Po sinhronostih se vesolje trudi sporazumevati z vsakim od nas, zato je vedenje, ki ga najbolj potrebujemo, zavito v osebna sporočila, ki nam jih pošilja.

Če sinhronost podrobno preiskujemo, jo razvrednotimo. 
Ko razčlenjamo, morimo. 
Stopnja, do katere razčlenjamo, določa, ali se nam bo pojav razkril ali izmuznil. 
Manj pomembno je, da pomenljivo naključje zavestno razumemo, raje si ga dovolimo doživeti. 
Česar nemara ne zmoremo intelektualno razumeti, bomo dojeli nezavedno in spoznali drugače. 

Najučinkovitejša metoda za priklic sinhronosti pa je strastna predanost nečemu, kar nas najbolj zanima. 
Vir osebne sinhronosti je lahko zbiranje znamk ali splavarjenje, tiho občudovanje cvetličnega vrta ali padalstvo vse, kar je posebno mikavno za najglobljo, najresničnejšo raven naše identitete. 
Najbolj nezmotljiv način za porajanje pomenljivih naključij je opiranje na nekaj, kar bogati življenje in kar prepoznavamo kot posebno pristno (čeprav za druge nemara ni).

Kaže, da človeška sposobnost za globoko predanost dinamično privlači in ustvari energijsko polje, enako nevidno in močno kot statična elektrika, ki jo proizvede mehanski generator. 
Razlog se nemara skriva v naravni privlačnosti med podobnostmi. 
Mogoče je energija, ki jo oddaja ustvarjalni proces, pa naj gre za nevihto, ki poraja strele, ali za človeško nevihto plodnega delovanja, ena in ista moč. 
Če to drži, bi lahko začeli dojemati pravi izvor sinhronosti.

Pomenljiva naključja še naprej vznemirjajo nekatere vodilne mislece našega časa. 
Alfred North Whitehead, eden najvplivnejših matematikov dvajsetega stoletja, je izjavil, da je sinhronost (imenoval jo je novost) »skrivna fraktalna razsežnost resničnosti«. 
Priljubljeni filozof Terence McKenna je z Whiteheadovimi besedami pojasnil svojim poslušalcem, da »na začasno krajino planeta deluje transcendentalna sila«.

Tu je meja, ki jo dosežemo z racionalnim razumevanjem pojava. 
Logično sprejemanje pomenljivega naključja zagotavlja, da kozmična inteligenca obstaja in se po dozdevnih premikih resničnosti, usmerjenih proti nam kot posameznikom, tudi sporazumeva z nami. 
Če se sinhronosti približamo zgolj razumsko, ne presežemo točke, ki jo je Cicero dosegel leta 45 pr. n. št. Tedaj je objavil svoje delo De natura deorum (O Božji naravi), v katerem je primerjal iskanje Boga z dejanjem človeka, ki pride do čudovitega dvorca, stopi vanj in se znajde pred bogato pojedino. 
Na veliki mizi, osvetljeni s prižganimi svečami in obdani z mehkimi blazinami, so razpostavljeni zlati in srebrni krožniki ter sklede, med njimi pa so vino, meso in sadje. 
Sobo preplavlja nežna glasba, čeprav v njej ni ne gostitelja ne gostov. 
Človek hodi iz sobe v sobo in zaman išče darežljivo osebo, ki je pripravila razkošen banket.

Drugače povedano, v urejenem obilju narave je obstoj Boga samoumeven, vse onkraj tega pa je neznano in nespoznavno (Grant, str. 524). 
Koprnenje Cicerovega gosta po neposrednem doživetju Boga ne more biti zadovoljeno, saj se je lotil razumskega iskanja, ki ga je vodilo iz sobe v sobo. 
Domneval je namreč, da nekaj tako snovnega, kot je pojedina, predpostavlja telesnega gostitelja.

Kakor koli že, na izbiro imamo tudi druge poti do vedenja, kot sem skušal dokazati na prejšnjih straneh. 
Bog ostaja, toda če njegovega obstoja ne moremo dojeti z razumom, leži onstran razuma. 
Campbellova opredelitev je razumljiva in točna obenem: »'Bog' je prispodoba za skrivnost, ki absolutno presega vse kategorije mišljenja.« 
Drugače povedano, božji obstoj je skrivnost, ki biva na polju izkustva. 
Človeško izkustvo, ki naj bi imelo dostop do te skrivnosti, je pomenljivo naključje. 
Vsi, ki ga doživijo, govorijo o začetnem strahospoštovanju, ki jih prepoji z občutkom, da sodelujejo v nekakšni transcendentni modrosti. 
Presega jih, a vseeno zajema. 
V takih trenutkih postane čas nepomemben. 
Zamenja ga občutje enosti z neko živo večnostjo, pospremljeno z občutki sočutja. 
Dogaja se v njih in okoli njih. 
So ponižni in navdihnjeni hkrati, ganjeni in osupli.

Bach, Marcus: The World of Serendipity. 
Englewood Cliffs, NJ: Prentice-Hall, 1970.

