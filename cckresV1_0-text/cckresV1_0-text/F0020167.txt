naslednjih nekaj let, kljub ohranjanju visokih cen nafte in pod predpostavko, da ne bo prišlo do nenadnih korekcij finančnih neravnotežij v svetu, še naprej ugodni. 
Pričakovane cene nafte so nekoliko nižje od jesenskih predpostavk. 
Po močni rasti cen nafte v poletnih mesecih lani, ko so cene za sodček nafte Brent dosegle okoli 68 USD, smo v jesenski napovedi predpostavili, da se bo cena nafte tudi do konca leta 2005 in v letu 2006 ohranjala na tej doseženi ravni in njihov rahel padec predvideli šele v letu 2007. 
Dejansko so bile cene nafte v zadnjem četrtletju nižje (56,9 USD/sodček) in tako tudi v celem letu, ko je povprečna cena znašala 54,4 USD (predpostavka jesenske napovedi 58 USD). 
Cena nafte Brent je bila tudi v prvih dveh mesecih letos nižja, kot smo predpostavili jeseni, v povprečju 62,3 USD/sodček, v začetku marca, tj. v času priprave pomladanske napovedi, pa je nihala okoli 64 USD/sodček. 
Cene nafte bodo zaradi nadaljnje hitre rasti povpraševanja, predvsem s strani hitro rastočih azijskih gospodarstev, kar zmanjšuje že tako majhne proste zmogljivosti in povečuje nestabilnost cen, po oceni mednarodnih analitikov še naprej ostale na visoki ravni. 
V naših napovedih smo tako upoštevali, da se bodo tudi v povprečju drugega in tretjega četrtletja ohranile pri 64 USD/sodček, v zadnjem četrtletju 2006 in letu 2007 pa rahlo umirile. 
To pomeni, da bi v povprečju leta 2006 dosegle 63,5 USD in leta 2007 61,5 USD/sodček oziroma nekoliko manj, kot smo upoštevali jeseni.

2006 2005 Tekoči račun plačilne bilance, v mio EUR Tekoči račun plačilne bilance, v % BDP Jesenska napoved (sept. 2005) -195 -0,7 Pomladanska napoved (marec 2006) -480 -1,7 Jesenska napoved (sept. 2005) 48 0,2 2007 Pomladanska napoved (marec 2006) -390 -1,3 2008 Pomladanska napoved (marec 2006) -300 -0,9

Modela vodilnih indikatorjev za napoved industrijske proizvodnje, ki ga je razvila projektna skupina EPF Univerze v Mariboru, in modela vodilnih indikatorjev za napoved inflacije in komponent bruto domačega proizvoda po izdatkovni metodi, ki ga je razvil dr. Igor Masten na EF Univerze v Ljubljani (nadgradnja Stock, J. H. & Watson, M. H. » Diffusion indexes«, NBER Working Paper No. 6702).

