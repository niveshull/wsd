Japonski Canon je na trg poslal nov večopravilni izdelek, SmartBase MPC600F. 
V kompaktnem ploskem ohišju so združeni tiskalnik, optični bralnik in fotokopirni stroj, mišljen pa je za delo z dokumenti v majhnih podjetjih ali domačih pisarnah. 
Osnova novega izdelka je mehanizem, znan iz tiskalnika Bubble Jet S630, ki natisne do 17 strani na minuto v črno-belem in 12 strani na minuto v barvnem načinu. 
Po zaslugi Canonove tehnologije Single Ink so stroški rabe majhni, saj je mogoče zamenjati vsako kartušo z barvo posebej. 
Canon MPC600F ponuja tiskanje z ločljivostjo do 2400 × 1200 pik na palec, za dober odtis pa skrbi tehnologija MicroFine Droplet s kapljicami, velikimi vsega 5 pikolitrov. 
Za boljši odtis so razvili novo vrsto papirja Photo Paper Pro, pri kateri se slike zajamčeno ohranijo do 25 let. 
V MPC600F je vgrajen tudi faks-modem Super G3 (33,6 kb/s), ki omogoča pošiljanje faksirnih sporočil v samo treh sekundah, in pomnilnik za 270 strani, v katerega lahko uporabnik shrani sporočila pred pošiljanjem. 
Samodejni podajalnik dokumentov za 30 strani je uporaben pri tiskanju, faksiranju in fotokopiranju, optični bralnik pa zmore dokumente prebirati z ločljivostjo 600 × 1200 pik na palec v 36-bitnih barvah. 
MPC600F omogoča tudi hitro kopiranje 17 strani na minuto v črno-belem in 10 strani na minuto v barvnem načinu. 

<d:student

