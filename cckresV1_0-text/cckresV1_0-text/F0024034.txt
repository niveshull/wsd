Okroglo mizo so tokrat sklenili z razmišljanjem učenke Suzane; dejala je: "V svojem življenju pogosto sprejemamo najrazličnejše odločitve. 
Menim, da nekdo, ki verjame vase in ima dobro samopodobo, ne bo segel po drogi. 
Pomembno je, da zmoremo reči 'ne' tudi tistim, ki bi nam hoteli na kakršen koli način škodovati. 
Droge so kot zajedavci, ki marsikoga pahnejo v smrt. 
Zato stran od te kuge našega časa. 
Odločite se prej in ne takrat, ko je že prepozno. 
Ne zapravite svoje mladosti in življenja. 
Bodite močni in odklonite."

Kranjska trgovska družba Živila Kranj je lani po nerevidiranih in nekonsolidiranih rezultatih dosegla 26,23 milijarde tolarjev čistih prihodkov iz prodaje, ker je za 15,75 odstotka več kot leto pred tem, ko je bilo doseženih 22,66 milijarde tolarjev. 
V enakem primerjalnem obdobju so Živila ustvarila za 9,4 odstotka višji čisti dobiček, ki je dosegel 446,6 milijona tolarjev, in za 68,7 odstotka višji dobiček iz poslovanja - 182 milijonov tolarjev. 
Omenjena trgovska družba je konec preteklega leta opravila formalno pripojitev kranjske družbe PPC Gorenjski sejem in murskosoboške Veletrgovine Potrošnik, hčerinska podjetja Živil pa so štiri družbe: kranjska Trenča, vipavska Fama, vrhniški Orel in murskosoboški Gramis.

Študij po programu Medijske komunikacije traja 4 leta oziroma 8 semestrov pedagoškega procesa. 
Prva dva letnika sta enotna, v 3. letniku pa kandidati izberejo eno od dveh smeri, ki sta RTV produkcija in Interaktivna grafična komunikacija. 
Z uspešnim zagovorom diplomskega dela pred komisijo dobi diplomant naziv univerzitetni diplomirani medijski komunikolog, na FERI pa načrtujejo pripravo podiplomskega študija do tedaj, ko bodo program končali prvi diplomanti.

Smeh in solze tretjega življenjskega obdobja

Zahvalno mašo ob biserni poroki je opravil domači beltinski župnik Alojz Benkovič. 
Od leta 1970 sta člana društva upokojencev Beltinci ter člana vzajemne samopomoči. 
Ob praznovanju biserne poroke ju je obiskala tudi delegacija društva upokojencev Beltinci s predsednikom Jožetom Bojnecem na čelu.

Glede na to, da prvi investitorji na tem območju že pridobivajo gradbena dovoljenja, pred tem pa morajo po zakonski določbi plačati komunalni prispevek, je občina pripravila program opremljanja, vključno s tistimi stroški, ki jih je lokalna skupnost že izvedla. 
Obveznost zavezanca, katerega zemljišče meri 4500 kvadratnih metrov in mora poravnati stoodstotno prispevno stopnjo, bo tako pri znesku 3575,65 tolarja po kvadratnem metru na Neži znašala dobrih šestnajst milijonov.

Ker 28 komercialnih radijskih postaj, ki s Sazasom nimajo podpisane pogodbe, Žagarju očita, da izdani računi temeljijo na nezadostnih podatkih (to je Žagar potrdil v pogovoru za Večer), smo Vrenka vprašali, kako se je lahko to zgodilo. 
Povedal je, da v zakonu ni določila, kako naj tarife opredelijo. 
Uporabniki avtorskih pravic, torej radijske in televizijske hiše, in društva, ki varujejo pravice avtorjev, v tem primeru Sazas, pa se prav tako niso nikoli sestali in dorekli osnovne tarife, ki bi služila za izračun nadomestila za avtorsko pravico. 
Vrenk: "Sazas bo tako moral spraviti pod streho nove tarife, ki bodo usklajen dogovor obeh strani, ne pa od države potrjen cenik. 
Urad jim bo nudil strokovno pomoč in predlagal modele, ki so v tujini popolnoma dorečeni. 
Ali bo ta osnova tri ali deset odstotkov od prihodkov medija, bo odvisno od njihovega dogovora. 
Mi bomo vzporedno pripravljali še spremembe zakona o avtorskih pravicah."

Branka Bezjak

Pred 30 leti

