Zatekel se je v eno izmed njih. 
Ni se uštel. 
Nosnice mu je zapolnil smrad desete stopnje po gnus lestvici. 
Pričujočo podrtijo je polulalo vsaj pol ljubljanskega življa. 
Druga polovica ji je v trajno last zapustila izločke v poltrdem stanju. 
Nagrbančil je nos in ga prekril z dlanjo. 
Vonjave! 
Ampak, kadar te zalezujeta skrivnostna primerka, ki svojih vzgibov ne utemeljita niti s prepoznavnim vreščanjem: "Počakaj, paglavec!", ti ne preostane veliko izbire. 
Njuno zasledovanje je pred dobro uro prekoračilo meje z moralo in z zakonom zakoličene spodobnosti. 
Tudi vsebina njunih skafandrov ni obetala - kolikor je bilo pač mogoče razločiti v mraku - posebne dobrohotnosti, zato se je po približno petdesetih metrih otresel njune lepljive bližine in jo ucvrl po ulici navzdol. 

Pod podplatom je začutil kamen. 
Morda je bil celo kos opeke, ampak časa za analizo pohojene kamnine je zmanjkalo. 
Tla so zoprno zagomazela. 
Poletel je in z rokami nebogljeno zaveslal po zraku. 
Od nekod se je k sreči vzela stena. 
Zagrebla ga je po licu in po dlaneh in ublažila katastrofalne posledice. 
Hvala Arnoldu! 
Vsak mulc na tej obli je vedel, da pomeni raven nos in pomanjkanje mozoljev dobro naložbo za prihodnost. 
Prihodnost, ki ima ime kakšne solidne punce, seveda. 

Prestrašen se je znašel na tleh svoje sobe, natanko sredi polomljene avtoceste. 
S hrbtom se je naslanjal na posteljo, prizorišče divjega nočnega spopada, in v rokah zvijal očala z roževinastim okvirom. 
Na nočni omarici je divje drdrala budilka z Miki Miško na številčnici. 

"Pred zadnjo konferenco te nikoli ne božam, zato ne teži!" je zamomljal s polnimi usti zobne paste in skušal korenčkove kodre poravnati z maminim gelom. 
Črno bel mešanček je vdano oddrobecljal v kuhinjo. 
Mogoče bo padla kakšna dobrota iz hladilnika! 
Žal se je, kadar je do pričetka pouka manjkala le še sekunda, tudi sladkosneden gospodar odpovedal prehranjevalnim navadam, z obžalujočim pogledom pobožal polnjene palačinke na polici, hitro srknil požirek mleka in vrata hladilnika zaloputnil z obljubo, da bo vsebino v njem pospravil takoj po pričetku počitnic.

Lopnil se je po čelu in stekel nazaj v sobo. 
Očala je odkril pod odejo. 
Nataknil si jih je na nos in se še zadnjič ozrl po plakatu.

"Med počitnicami mi še na misel ne pride!" 

"Bi se šla kopat?"

... saj veš kateri nasmeh ...

"Smemo torej domnevati, da se boste priključili stranki Zelenih Slovenije?" je mami - novinarka pravkar lahkotno izstrelila bodico in svoj smehljaj privoščila gledalcem.

Med Arnijevim živahnim tekanjem je z nog zbrcala sandale z visokimi petami in sedla na predalnik za čevlje. 
Pokrčila je levo nogo v kolenu, jo položila na drugo in si ječé masirala utrujeno stopalo. 
Zapredla je od ugodja. 
Potem je smuknila v copate. 
Uboga mami! 
Za takšne reči bi potrebovala moškega. 
Zadržal je Arnija in mu snel ovratnico. 

"... ker z njimi goljufajo svoje otroke ...," je Arnold dokončal njegovo misel in v preozkem dvodimenzionalnem okvirju s težavo prenesel težo telesa na drugo nogo.

Arnold je molčal.

Denisu se je razvedril obraz. 
Spaka pa taka! 
Včasih si tudi s kakšno solzno kapljico pridobiš dušni mir. 
Če le kapljic ne razvlečeš v ploho. 
Pa tudi sicer od neustrašnega Arnolda prejeta pohvala ni bila šala!

S kotičkom očesa je prestregel Arnoldovo muzanje. 
Mami, kot ponavadi, ni prestregla ničesar. 
Normalno. 
Bila je samo - mama. 

"Glede očeta ..."

"Denis!" je zasopel Nik. 
"Telovadiš?" 

"Košarka," je zaničljivo mrmral v brado, ko so se osnovnošolski zidovi umikali razgledu. 
"Otročji ste, to je vse, kar lahko rečem ..." 
Avtobusna postaja, ki je zrasla pred njegovimi očmi, mu je razkrila nepreklicno dejstvo: zamudil bo predstavo. 
Pravkar mu je ušel avtobus. 

"Se ti nič ne smilim?" je ugovarjal in takoj obžaloval.

"Spet te je mami naščuvala, gnjavator ..."

"Kaj pa, če me kdo napade?"

Samozavestno se je napotil proti jugu, kjer so po njegovih izračunih pred desetimi leti zgradili novo naselje in nekje vmes tudi njegov dom. 
Po nekaj metrih spotikanja in kletvic, ob katerih bi še tako strpno mamo odneslo k psihologu, je njegovo lomastenje zmotil glasen ropot. 
Prisluhnil je. 
Zaslišal je zven kovine in takoj zatem še smeh. 
Dogodek, bi rekla mami! 
Zato je v ustih nosil odtis ograje! 
Vsak zakaj skriva svoj zato! 
Aaah, superca, sled življenja! 

"Ne bom se prepiral z vama, ker ne poznata moje poslovne politike ..."

"Pa kaj si misliš? 
Da sem pripravnik, al' kaj?"

Denis je priletel v domačo predsobo kot raketni izstrelek.

"Nočem, da se potikaš okrog tiste tovarne!"

"Vem. 
Danes sem te videl s tistim Strupnikom. 
Ne maraš ga, kajne?!" se ji je dobrikal. 

Koža pod lasmi ga je rahlo skelela. 
Mami je imela včasih trdo roko. 
Kdo ve, kako bi opravila s tistimi rumenjaki pred tovarno? 
Nenadoma ga je pretreslo spoznanje, ki se je zadnje minute plazilo vanj kot nekakšna neizoblikovana gmota in snelo rumeno, lesketajočo se plahto z nečesa, kar je bilo še najbolj podobno ...

Se mu je zdelo, ali je prijateljev glas zvenel zamolklo kot stružnica? 
Da ni prehlajen? 
Sredi poletja? 
Ja, in? 
Stene so mrzle. 
Škoda, da ne more zlesti iz teh slik in ga malce pospremiti na igrišče. 
To bi zijali! 

"Nisem. 
Kaj pa ti, si pozabil, da grem jutri spet na fitness? 
Lahko bi uporabil kakšen pameten nasvet ..."

Denis, ki je bil z urniki seznanjen kot riba s puščavo, je osramočeno odtopotal domov. 
Doma se je spomnil, da je pozabil preveriti na urniku, KDAJ sme zadaviti svoje mišice in sklenil svojo (ne)srečo poskusiti v nedeljo. 
Ker nedeljo zakoni določajo za počitek, so na njegovo veliko grozo počivali tudi športni vaditelji in njihove naprave.

"Samo poskusi ... ufff ... kar se pa odpadkov tiče ... vedi, da škodijo okolju in nekateri to že s pridom izkoriščajo ... aaau, crknil bom ..."

Denis je preskakoval zadnje stopnice pred domačo ploščadjo. 
Še vhodna vrata in dvigalo in zdolgočaseno se bo prekladal po kavču ter strmel v Arnijev gobček. 
Naravnost lahkomiselno zapravljanje počitnic. 
Pa tudi palačinkam v vročih poletnih dneh niha vrednost. 
Neurje je v njem budilo pesniško žilico. 
Ta je predramila tisto detektivsko, ki je hlepela po težavicah. 
Med palačinkami pa težavic prav gotovo ni bilo moč najti. 
Lahko bi v miru prevohljal sporno dvorišče za tovarno in si pridobil nekaj radovednih točk prednosti. 
Prednosti? 
Brez veze. 
Prednosti pred kom?

"Deček! 
Takoj se vrni k staršem! 
Nočem, da se med mojim delovnim časom pripeti nesreča!"

Matej mu je priskočil na pomoč: "Sicer nisem velik poznavalec ..."

"Ja, sine ..."

Užaljeno je stresel oranžne kodre: "Ne, njihov stražar mi je povedal tisto o strupu, ponoči pa sem jih sam videl, saj veš."

Ko je mama po previdnem trkanju odškrnila vrata, je v sobi vladal zarotniški molk. 
Lahko bi prisegla, da je ob vstopu ujela komaj zaznaven odmev nekega glasu. 
Po vseh fizikalnih zakonih je pripadal njenemu sinu. 
Upirala se jim je le majhna kinetična razpoka. 
Njen dvanajstletnik še ni mutiral. 
In po vseh bioloških zakonih se bo tega otepal vsaj še leto ali dve. 

"Kar glej me! 
Še utonil boš od zavisti!"

"Za tri tedne grem taborit ...," je odvrnil in brez pravega navdušenja položil taborniško srajco med zvitke čistih nogavic. 

"Sicer pa, en skok še ne naredi človeka. 
Povejte, ste morda igralka? 
Nekje sem vas že videl ..."

"Otroci racajo po stopinjah staršev ...," je z enim ušesom slišal Emilovo nakladanje. 
Mama se je začudeno zravnala in si z dlanjo zasenčila oči. 
To je bilo pa že preveč! 
Samo zašpeca ga naj o tistih sodih, pa bodo po Pokljuki tavali samo zajci! 
Srepo ga je pogledal.

No, to bi bilo res kul. 

Lahko ga bo pokazal ostalim.

Mami je vsa razneženo čepela ob njem. 
Hitro si je popravil vozel, da so se ostali kvadratki z veščinami lepo videli. 
Lansko poletje je po Bohinju strašil še z zeleno rutico, tako za dojenčke. 
Letos pa je skupaj s sošolci končno prestopil k spoštovanja vrednim osebkom. 

Avtobus je načel široko asfaltirano kačo proti Kranju, ko je po njegovi notranjosti odmevala tista stara taborniška:

bi le zabušavali!

Naš tajnik, ta pa zna,

nas z ricinusom matra.

in dile so vse

"Pokljuka!" je nenadoma zavpil vodnik Janez. 

"Medvedi, kdaj?!" je zavpil starejši vodnik Klemen, tisti s hitro presnovo.

"Takoj in zdaj!" so družno zavpili.

"V brlog. 
NA POT!!!"

Pozdravil jih je taborovodja, tršat in plečat Radovljičan. 
V taborniški uniformi se je prebijal skozi življenje in ga ni nikoli zares živel. 
Ljubezen do narave je delil s tistimi, ki so se mu bili pripravljeni pridružiti. 
"Tokrat so naše sosede tabornice iz odreda Srn. 
Zato bomo še posebej skrbeli za urejen tabor, totem in taborni ogenj. 
Prva straža ... mmm ..." 
Preletel je dolg seznam. "... 
Slavček in Vidra ..." 

"Najbolj žalostno?" 

"Saj drugi tudi ...," se je užaljeno uprl Nik, ki ni spregledal Janovega preračunljivega načrta.

Nik se je navidez brezbrižno igral s svojim lovskim nožkom. 
Zapikoval ga je v nahrbtnikov žep in ga izvlekel s palcem in kazalcem.

"Misliš Jelena? 
Že pri Murnih. 
Ti ne?" je odvrnil Denis med slovesnim ravnanjem Arnoldovega posterja.

"Tisti važič s čopkom pa v superge!" je odločno dodal Denis. 
Matej mu je škodoželjno šepnil v uho: "Predstavljaj si, da je Sebastijan ..."

Suhe vejice so jim pokljale pod podplati, ko so hiteli po nasadu mladih jelk. 
Po ozki, steptani stezi so se spustili do prvih smrek. 
V gozdu je bilo hladno, ker sonce ni prodrlo skozi smrečje. 
Nebogljeno so mežikali v polmrak. 
Na soncu je bilo lepše.

"Če pa Cilo ..."

"Nad mano je samo Bog ...," je zamrmral ob tem in skozi zobe izstisnil zajetni izpljunek, namenjen žlahtni mladenki, ki je na robu skupine brezizrazno strmela skozenj.

Skrb mu je do večera požrla še poslednje zrnce razsodnosti, ki ga je hranil za nujne primere. 
Nenavaden molk pri kosilu in neudeležba pri krstu novincev pa nista mogla omajati otroškega pričakovanja in razen Nika, Jana in Mateja, ki so zaman čakali četrtega partnerja za tarok, se za globokega misleca nihče ni zmenil.

"Po očiju in mamici ...," se je spomnil nekdo v ozadju.

Nik je v sveti grozi izpustil čutaro s sokom. 
Tabornik Vidra je zavreščal in zaplato nedotaknjene narave okrasil z odtisi svojega obuvala. 
Drugega je med poblaznelim poskakovanjem pestoval v naročju in pihal v nožne prste, odete v platno.

"Odlično, Jelen!" 

Jan je zavil z očmi in pravočasno snel kobilico, ki mu je visela s ščitnika na kapi. 
"Lignji so živali, tepec!" 
Ni kaj, zelenozvitka se je zibala pred njegovimi očmi kot kakšna trebušna plesalka. 
Matej je skoraj bruhnil.

"Še izbiral boš!" ga je nahrulil sestradani Matej in zvito pripomnil: "Sicer nisem ljubitelj ..."

Ha, če bi si lahko zrelost prigarali že z medsebojno komunikacijo, bi po svetu tavalo pet miljard ... 

"Ne moreš!" je nekdo iz skupine čeljustnikov (po njegovem domišljijskem pristanišču je pravkar pustošil trop morskih psov) šavsnil po njegovih državljanskih pravicah. 
"Okrog tebe rastejo samo smreke ..."

Nastradal si, je prebral v Nikovih očeh, od samih slin se boš zredil za dve kili. 
Prebrisani Nik, ki je previdno izpustil obe kočljivi veščini, se je vedno preglodal na stran zmagovalcev.

"Kaaj?" 
Nik je poparjeno skočil predenj. 
"Kdo je pred mojimi očmi zmazal cel pleh borovničeve pite? 
S papirnatimi prtički vred!"

"V hotel sem šel po njega ...," se je pod široko kruhovo zaplato davil malček. 
" Polovico bom pojedel zdaj, drugo pa pridem zmazat zvečer, ko boš že v nezavesti ..."

"Kako sem se nažrl! 
Strela ne bo vzdržal niti do kosila," je zadovoljno oznanil. 
"Že zdaj obrača oči ... 
Pa ti, Jelen?"

"Colo bom, hvala!"

"Mmmisliš ... kot, kot v Ameriki?"

"No, v resnici je vsega kriv Arni, moj pes ..."

"Prav imaš ... 
Kot zmeraj!" se je strinjal, preden mu je prednjo polovico telesa ožaril odsev lizajočih plamenov. 
Taborniki so prepevali. 

"Uživaj na mehki blazini ..."

"Včeraj smo prišli na vikend. 
Greva malo naokrog?"

Denisu je za hip zastal korak. 
Potem se je oklenil Nininega zapestja in jo - viseč na njeni roki, le kako mu je to uspelo! 
- odvlekel do višje vzpetine, ki je v obliki orjaškega zamaška nudila razkošen pregled na dogajanje v gričevnatem rebru.

"A zdaj ju boš pa še z daljnogledom zijal? 
Če bi to vedela, sploh ne bi prišla! 
Da nisi ti kam zabredel, Denis Simončič?!"

"Prisežeš, da ne boš gofljala naokrog?"

Oné pa si je domišljal nekaj povsem drugega. 
Namreč, prvič v življenju je na svojem vrtičku izkopal zaklad, za katerega bi slovenske televizijske kriminalke zagrešile kar nekaj umorov. 
Dobro, zaklad je izkopal na vrtu mulčka, ki ta hip kolovrati po taboru na tisoč petsto metrih nadmorske višine, ampak, nikar ne bodimo malenkostni, njegov nos bi prej kot slej ujel vonj afere. 

Hlad iz Struparjevega nevidnega zmrzovalnika je zavel pod hrastovimi opaži in se prisesal za Emilov tilnik. 
Gospod Strupar je priprl veki in zaškrtal z neoporečnimi zobnimi prevlekami.

"A te oči že kaj pečejo?" je iz sebe izvlekla še zadnje atome prijaznosti. 
"Pa kakšno zvezo imata tale odpadka s strupenimi? ... 
Kaj pa na trim, bi šel? ... 
Lahko bi mi pokazal tabor punc ..." 
S pogledom mu je pravkar zadovoljno zavila vrat. 
"A te punce sploh zanimajo? ... 
Joj, Sebastijana moram poklicat!"

Nina je vstala in si popravila rob spodnjih hlačk.

"Lulat moram. 
Zebe me. 
Prehladil sem se ..."

" Čez deset minut boš pa spet ..."

Paličnjak, ki je slišal na ime Džozl, je pobaral klado po zdravju. 
Ne, ne, po denarju. 
Tako je, nekam sta se odpravljala. 
Ko bi vsaj zašla, capina! 
Klada je izginila v temačni razpoki vrat. 
Džozl si je mel roke in sanjaril o nečem, čemur je rekel 'špricer'. 
Klada se je vrnil in prizorišče sta zapustila z razpravo o 'šefu', ki se povrne v prazno hišo in ju brez razmisleka 'šicne'. 
Super, zdaj mora samo še razvozlati, ali tole 'šicanje' skriva kakšno povezavo z 'žicanjem', oziroma 'pecanjem', kot priljubljeno človeško razvedrilo imenuje Sebastijan ali morda z odganjanjem zveri ali nemara celo s prepovedanim divjim lovom. 
Emil bi gotovo vedel. 

"Kaj ti mene ..."

S hrbtom je drsel ob hladni kovini navzdol, vse dokler ni na ustnicah začutil svojih kolenskih krast. 

Koraki so se spet oddaljili.

"Ne skrbi, tokrat zidamo!" 
Strupar je z roko pokazal na nabrekle vreče cementa. 
"Šoferja pa sta itak sezonca od glave do pete ..."

Nos je čemerno zakopal pod plahto, natopljeno z bencinom. 
Kaj pa lahko človek sploh počne na zastraženem kamionu?! 
Aja, mi lahko pojasniš tole o pravem trenutku, mu je zaplesalo v mislih. 

ali Murphyjevi zakoni na pohodu

"Nisem mali, ampak Grizli! 
To je največji ..."

Kratko je zahupal in kombi previdno usmeril proti jugu. 
Za zadnjo pošiljko je izbral odlično skrivališče. 
Če se bo izteklo vse po sreči, bo prihodnji mesec Zdravič Robinzon na enem izmed Kajmanskih otočkov dočakal svojo Nedeljo. 
Ali pa se bo morda izgubil na divjem safariju v Kenijskem narodnem parku. 
Vsekakor bo potreboval nekajletni oddih, da si bo njegov prefinjeni ego opomogel od te štajerske torture.

Štajerska naveza v kamionu mu je vdano sledila. 

"Paličnjak, še tebe sem vesel ..."

Taborovodja je pomignil mlajšemu vodniku: "Jaka, ostani v taboru, midva s Klemenom greva občudovat naravo ..."

Pobliskal je z lučmi in izključil motor. 
Vanj se je spet naselil star nemir. 
Morda bi moral od tistega kujona Struparja izsiliti še posebno klavzulo, ki bi strupenim odpadkom onemogočala izlitje do sedmih jezer. 
Na Triglavskih jezerih je, namreč, doživel in preživel svojo edino ljubezensko romanco. 
Kot bi bilo moč plinu, ki uhaja skozi pokvarjeni kuhinjski ventil, zaukazati, naj se, za božjo voljo, izogne dnevni sobi, ker se v njej navadno zadržujejo spoštovanja vredni gostje.

"Kakšno jamo?" se je Džozl izgubljeno oziral naokrog.

"How?!" 

"Počakaj, da zvalita to smetje do jame. 
Potem skoči s kamiona in se poženi po skalah. 
Teci kolikor moreš, dokler ne dosežeš gozda. 
Potem se skrij in počakaj, da prenehajo z iskanjem ... 
Good luck!"

Prestrašeno se je pognal med nepregledno vrsto debel. 
Luna je zaradi njihove gostote izgubljala moč in hosto je kmalu zajela smolnata črnina. 
Z iztegnjenima rokama je tipal pred seboj. 
Smrekovi vršički so ga žgečkali po obrazu. 
Les ga je z vseh strani oklepal kot primež. 
Kako je sploh mogoče, da kljub temi, gosti kot mamina črna kava, še vedno razloči skrivnostne sence?! 
Nekje je počila vejica. 
Prestrašeno je napel ušesa. 
Kaj je bilo to? 
Ga zasleduje še kdo? 
Taborovodja jim je na sestankih pogosto pel eno samo levito: taborniku tema ni sovražnik, temveč zaveznik! 
Kako preprosto je zvenel nauk sredi osvetljene učilnice, med ducatom vreščečih otrok! 

Zdravič ga je med izdatnim otiranjem čela pozorno pogledal. 
Pa ne, da se je začela štajerska kmečka vstaja? 
Nelagodno se je oziral v varljivo tišino nepregledne globine gozda. 
Kdo ve, če se ni za tistim sklopom smrek skrivalo nekaj zloveščega in nečloveškega?! 
Prav nič mu ni bilo do kakšnega pošastnega razkritja. 

Zaspal je kot ubit.

"Skregala sem se z njim, zato ker me ni ...," je zahlipala. 
O, le pazi se, Denis Simončič, če jih bom slišala zaradi tebe!

"Saj ga boste zelo iskali, kajne?"

Otroci, zbrani v oddaljenem polkrogu živahne razprave okrog mize niso razumeli. 
Med njimi je vršala njihova lastna. 
V njihovem svetu, dovzetnem za domišljijske dražljaje, so namreč Mali princ, Mawgli in Tarzan pravkar dobili dostojnega naslednika. 

"Dojenčkov?"

"Žal mi je, ampak zaradi Denisa sem živčen, prav?!" se je skrušeno opravičil in umolknil.

"Nina!"

"Predvčerajšnjim sva bila skupaj, veste ...," je razpredala in skrbno pazila, kam bodo zatavale njune roke pod mizo. 
"Lepo sem mu povedala vse o Santoriniju, on pa je kar naprej buljil v tisti opici ..."

Štirinajsto poglavje 

Zdaj ji je ponovno grozilo oboje. 
In spet se je kopala v mrzlem znoju. 
Moški ob njej, ki je odločno usmerjal terensko vozilo po vijugasti cesti, ji je sicer vlival zaupanje, ampak s podobno neumnostjo se je slepila tudi v svojem zakonu, dokler ni šel rakom žvižgat. 
O Denisu ni hotela ne premišljevati ne razglabljati. 
Tak, kakršen je, se ji je preprosto zažrl v želodčno sluznico. 
Pod krči strahu, ki so jo zvili v dve gube, je slutila neko nepreklicno dokončnost. 
Karkoli in kakor koli se bo razpletlo, nikoli več ne bo tako, kot je bilo. 

Nina je pogoltnila žvečilni gumi, ki ga je shranila pod jezik, kadar so jo zabolele čeljusti od žvečenja. 
Gledala je Denisovo mamo, ki je še vedno nemo zrla skozi okno.

Denis je kljubovalno sunil z brado. 
Emil je glavo vrgel vznak in se zakrohotal. 

"V Kranjski dolini pa helikopter," je malce zavistno dodala Nina in ga od glave do peta merila z novimi očmi.

Denis se je nagnil proti njej, omamljen od zmagoslavja, in jo odrezavo zavrnil: "Vau, potem ste me pa kar pogrešali!"

Videl je sramežljive poglede, ki so potovali iz točke A k točki B in obratno. 
Vmes so trčili ob točko C, oziroma njegov nos, ki je na točki A pazljivo iskal kakršnokoli sled kesanja in oprezal za morebitno ljubezensko vznemirjenostjo na točki B. Penil je od jeze. 
Seveda bi mamo usekalo v križu, če bi se (dobesedno) sklonila k svojemu oboževalcu, kot bi se tudi oboževalcu očitno zvrtelo v glavi, če bi se (dobesedno) povzpel na prste. 

"Njemu?" je tiho izdavil. 
"Da bi se potem živciral, zakaj ste me našli?"

"Pa vendar lahko zaključimo, da je Denis kljub neumnemu tveganju tistim barabam pošteno zmršil štrene in zatresel hlače ...," je spravljivo zaključil in z roko pomirljivo prekril mamino razprto dlan. 

Denis je razburjeno vstal in z nogami odrinil stol. 
Mami ga je skušala zadržati s pomirljivim gibom.

ali kdor drugemu jamo koplje, naj se ne čudi, če bo že zasedena

Mami Vesna je dostojanstveno zapustila vozilo in neučakanemu sinu požugala s prstom. 
Denis je razburjeno tekal sem ter tja po raztresenem kupu gramoza. 
Iskal je vhod v goščavo. 
Prava vrata. 
Za trenutek je okleval. 
Potem se je spomnil, da je pravzaprav tabornik. 
Pa še dober povrhu. 
Izginil je v praproti in kot pravi slednik prevohljal potlačeno rastje.

"Verjel ti bom, ko pridemo na cilj!" 
V Emilovem glasu je bilo čutiti rahlo nejevoljo. 
Pripadnik sodobne civilizacije, ki večino prostega časa žrtvuje za dobrobit svojega jeklenega konjička, se težko privadi načelom gibanja 'nazaj k naravi'.

"Hm, mogoče ... 
V temi je bilo videti drugače ... ne spomnim se ..."

Ilovnate stene sta osvetlila s plamenom vžigalnika. 
Zemeljsko plast so prepredale drevesne korenine, ki so se kakor vitice vzpenjale navzgor po mastni prsti. 
V kotu so ležale rjaste konzerve in umazane steklenice. 
V njih je gnezdil debel vozel deževnikov. 
Emil je posvetil v oddaljen, oglato zaključen rov, zarezan daleč v zemljino drobovje. 
Počepnil je in segel z roko pod nizke oboke. 
Svetloba je oblila prve sode. 
Podzemno shrambo je krasila skladovnica strupenih odpadkov. 

"Hoj ..."

"Fino ..."

"Eh, zraven Emila bom kot dojenček!" je zaklical, mislil pa je nekaj čisto drugega. 

"Končal sem!"

Mami je zavzdihnila, zmajala z glavo in se obrnila k Emilu.

"Snemalce bom poskusila dobiti še danes, če bodo prosti, najkasneje jutri ..."

"In kdaj boš vanjo? 
Drugo leto?"

Okorno terensko vozilo je med speljevanjem z desnim prednjim platiščem podrsalo po robniku pločnika. 
Grdo je zahreščalo.

"Gospod Zdravič je prispel." 

Zdravič se je pogreznil v peno, prevlečeno z usnjem. 
Sovražil je ta podrejeni položaj, ki ga je Strupar vsiljeval svojim gostom. 
Lastna kolena so mu zakrivala razgled. 
Plavolasa boginja je spustila pladenj s kozarci na mizo. 
Njeno oprsje je zadrhtelo kot veliki meloni v aspiku. 

"Varnostne?" je naveličano ponovil. 
"Potem je najbolje, da se grem kar obesit!"

Vinko Strupar se je nagnil čez mizo. 
Volovska pleča so zasenčila prostor med mizo in usnjeno gobo, v kateri se je izgubljal Cene Zdravič.

Stisnil je kolena in jih prekril z dlanmi. 
V nerodnem položaju je komaj ohranjal ravnotežje, vražji stol ga je vlekel v mehko drobovje.

"Arnold nikoli ne čaka!" je zacmihal in na umazano šipo s kosom papirja prilepil še oso. 
"Zmeraj poskrbi, da ga drugi iščejo ..."

"Sanjal si ..."

"Ker niti Strupar ne spi v svoji tovarni ..." 
Sklonil se je k njemu in z roko potrkal po šipi. 
"Tisto je njegovo!" 
Razkošno belo utrdbo z gotsko okensko nišo nad glavnim ostrešjem sta na tri enake dele sekala vitka topola pred širokim stopniščem. 
Zadovoljno je potrkal po mobilnem telefonu, zagozdenem med sedežema. 
"Tvoja mama je medtem za tretji dnevnik že pripravila posnetek s Pokljuke. 
Struparja bo zvilo in midva bova tukaj, da si bova njegov ksiht temeljito ogledala!" 

Je mar za prebujajočega se najstnika razpoloženje nekaj takega kot listi knjige, v katere se sunkoma zaganja veter?! 
Pred nekaj urami je Emilu očital pomanjkanje akcije. 
Zdaj bi se najraje pridružil Srnam, na pokljuških travnikih trgal marjetice in spletal cvetlične vence. 
No, morda ne ravno na pokljuških ... 

"Jebenti! 
JEBENTI! ... 
Kača!" je poblaznelo kričal in s pestjo udrihal po televizijskem ohišju. 
Čutil je nabrekle možgane, ki so mu pritiskali ob lobanjsko dno. 
Njegovo telo s skrajno napetimi opnami je komaj zadrževalo pobesnelo notranjost. 
Neobvladljiv bes ga je trgal na dvoje. 
Raztreščil je krhka barska vratca in si postregel z odprto steklenico konjaka. 
Z drugo roko je pobral telefon, prekinil nesmiselno žlobudranje na drugi strani in togotno pritiskal tipke. 
Sporočilo z avtomatskega odzivnika Ceneta Zdraviča: "Tukaj telefon 77-901. 
Po znaku pustite sporočilo. 
Hvala!", mu je kakor pobesnela magma zaplesalo po razpenjenih bregovih lastne nemoči. 

"Idiot!" 
V glas se mu je prikradla komaj zaznavna ostrina. 
Svetleče rezilo. 
Handžar. 
"Za petami so mi! 
Tista kača s teveja je stala sredi Pokljuke in kokodajsala o sodih! 
Mojih sodih!!! ... 
Kje si pustil klinčev tovor?! 
V recepciji Šport hotela?!!" 
Pokroviteljsko cmokanje je preraslo v vreščanje. 

"Prosim, Strupar, ne lazi sem!"

"Brez panike! 
Jutri bosta žuljila zaporniške žemljice. 
Si vedel, da so trše in bolj suhe od navadnih?"

Njegov klic na pomoč je napovedoval bližnjo vdajo. 
Zato se je Denis ritensko umaknil kakšne tri metre od vrat, potem pa jo je ucvrl proti odprti Zdravičevi garaži, kjer sta samevali travnato zelena lada karavan in dolga limuzina s podaljšanim visokim zadkom. 
O predelanem kombiju ni bilo duha ne sluha. 
Bližajoči glasovi so ga opozarjali, da mu ne preostaja veliko časa za razmislek. 
V katerem avtu bi bil Zdravič manj opazen? 
Vsekakor v karavanu! 
Z njim bi moral pobegniti. 
Ampak, ali je Zdravič sploh dovolj bister za kaj takega? 
Pokljukal je vrata limuzine. 
Bila so zaklenjena. 
Razočarano je vzdihnil. 
Le kateri avto bo vzel tale črtasti kujon?! 
Poskusil je pri zadnjih vratih lade. 
Zlahka so se vdala. 
Kar bo, pa bo, je rekel samomorilec in omahnil s pritličnega okna na blazino. 
Smuknil je za voznikov sedež, preplezal naslonjalo in se prekobalil v prtljažni prostor. 
S trtico je udaril ob trdo pločevino, ki je ni omilila niti itisonska prevleka. 
Plazil se je med številno navlako in s koleni trčil ob nekakšno tlačilko za kolo. 
Votlo je zadonelo. 
Zgodovina se ponavlja, ga je spreletelo, ko se je zgrbil v vprašaj in ugriznil v pest. 
Ljubi Arnold, samo še tokrat naj se izvlečem! 
Do smrti bom priden. 
Zadeva s smrtjo se mu je zdela dovolj oddaljena, da si bo vmes lahko še stokrat premislil. 

"Za tabo? 
Ne, ker ne bom mogel vohat tvojega losijona. 
Gremo!" je odločil Džozl in nevede povzročil pri Denisu rahel srčni zastoj. 
Vsaj tako je občutil bolečino neznanega izvora, ki mu je prsi od strahu stisnila v primež. 
Med odpiranjem in loputanjem vrat je meže lovil sapo. 
Avtomobil je zanihal pod težo. 
Začutil je ropot motorja, zdel se je kot naraščajoče golčanje krvoločne zveri. 
Potem so se premaknili. 
Neverjetno, kakšno doživetje je vožnja v prtljažniku. 
Nadvse poučna! 

Po vzletišču sta v tistem trenutku pridrvela belomodra policijska avtomobila z utripajočimi lučmi. 
Struparjevo uho je ujelo zvok sirene, vendar se ni ozrl skozi debelo, razpraskano steklo. 
Nepremično je strmel v Emilov potrpežljiv nasmešek. 
Iz njegovih oči je sevalo globoko, neizmerno sovraštvo. 
S prsti se je oklepal varnostnega pasu, v katerega je nameraval tik predtem vkleniti svoje mogočno telo in okamenelo spremljal Emilovo kobacanje iz kabine. 

"Me imata za norca?"

"Da vaju nikdar več ne vidim, razumeš!" je zavpil in z odprto dlanjo udaril po strehi. 
Mimovozeči kolesar, ki je kratke jutranje sape očitno brzel v službo, je v znak razumevanja dvignil sredinec.

Denis je zadovoljno stisnil pest in se boksnil v nogo. 
Črepinje so prinašale srečo. 
Zdaj tudi detektiv ne more ničesar več pokvariti!

Zvonec na vratih je tako prestregel le Denis, ki si je v kopalnici na svežo rano polagal obliž. 
Po eni nogi je odskakal k vratom in jih sunkovito odprl na stežaj, misleč da se za njimi skriva bratovščina iz odreda Medvedov.

Med kuhinjske vratne podboje sta se prerinila objeta Emil in mama. 
Nino je oblila rdečica.

- Tretje poglavje 

ali vsi v kino, da si možgančke prevedrimo ............................... 
17

ali star medved povzroči zmedo med mladiči v brlogu ............. 
62

- Šestnajsto poglavje

