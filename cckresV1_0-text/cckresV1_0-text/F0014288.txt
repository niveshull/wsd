Ne samo petje, tudi ples

Nuša je torej dobila največ dopisnic in razglednic v skoraj petletni zgodovini Zvezdniškega hoplavrtca. 
Toda kljub rekordnemu dosežku ji je spodletela uvrstitev v elitni Klub 0, v katerem so le tiste skrivnostne osebnosti, ki od vas niso dobile niti enega nepravilnega odgovora. 
Za to so krivi trije nagradni kuponi, ki so prispeli iz Maribora, Podgorcev in Hrastnika. 
Sicer je bila na vseh treh napisana skrivnostna osebnost s pevskega področja, a na žalost to ni bila Nuša Derenda. 
Na prvem je detektiv na fotografiji prepoznal Darjo Švajger, na drugem je detektivka glasovala za Sašo Lendero, na tretjem pa je en glas dobila tudi Mia Žnidaršič. 
Prepričani smo, da Nuša ni razočarana, ker je ostala brez članstva v omenjenem klubu sicer pa naziv absolutne rekorderke Zvezdniškega hoplavrtca velja precej več, mar ne?

Leta 1962 rojeni Greg Germann, ki je v prvi sezoni leta 1997 igral Richarda Fisha, si je s to vlogo odprl vrata v svet uspeha. 
Leta 1998 dve filmski vlogi, leto kasneje filmska vloga in nadaljevanje serije Ally, seveda spet v vlogi Richarda Fisha. 
Leta 2000 ena filmska vloga, predlani tri, letos pa je dokončal snemanje vloge Keitha v filmu Self Medicated.

