Balet Slovenskega narodnega gledališča Maribor bo v sredo, 30. junija 2010, ob 21.00 na Trgu Sv. Trojstva v Osijeku na Hrvaškem v okviru prireditev Osiješkega kulturnega poletja izvedel balet Mikisa Theodorakisa Grk Zorba. 
V glavnih vlogah bodo nastopili Sergiu Moga (Zorba), Anton Bogov (John), Alenka Ribič Laufer (Marina), Marina Krasnova (Hortense) in Matjaž Marin (Yorgos).

MARIBOR, 12. JUNIJ – Na sedmem Mednarodnem tekmovanju opernih pevcev Ondina Otta, ki ga je nocoj v Veliki dvorani Slovenskega narodnega gledališča Maribor sklenil Gala koncert finalistov, je zmagal Ljubomir Puškarić iz Hrvaške, drugo mesto sta osvojili Ana Petričević iz Hrvaške/Srbije in Elvira Hasanagič iz Slovenije. 
Prvouvrščeni je dobil denarno nagrado v višini 4000 evrov, obe drugouvrščeni pa nagrado v višini 1500 evrov. 
Zmagovalec bo dobil tudi priložnost sodelovati pri eni izmed produkcij mariborske operne hiše.

