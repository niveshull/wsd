>Disciplina je neobhodno vezana na odgovornost, kajti kdor je odgovoren do sebe, bo poskrbel za vse svoje notranje potrebe.

Avtor:

Ozadje: Gledališče Satirikon so marca leta 2003 ustanovili režiser Viktor Ljubutin, igralka in prevajalka Vanja Slapar in njuni sodelavci. 
Njihova prva uprizoritev Kako bi se znebili tujca je samo v tekoči sezoni doživela že več kot petdeset ponovitev. 
Njihova najnovejša uprizoritev, romantična komedija Poljub za lahko noč, je nastala po motivih Braginskega in Rezanova v prevodu in priredbi Vanje Slapar, ki jo poznamo kot prevajalko knjige O igralski umetnosti avtorja Mihaila Čehova (Knjižnica MGL) ter po zadnji izdaji Puškinove Pikove dame iz leta 2000 in prevodu Schisgalovih Strojepisk. 
Gledališče Satirikon se osredotoča na kvalitetne komedijske prvine v tekstih, kakršen je tudi Poljub za lahko noč, pravijo Ljubutin in njegovi sodelavci. 
»V nobenem primeru ne bomo uprizarjali banalnih tekstov, pač pa kvalitetna in duhovita besedila, ki igralcu ponujajo izzive, gledalcu pa več kot zgolj zabavo. 
Ne trudimo se, da bi za vsako ceno ugajali, pač pa izbiramo besedila, ki se nam zdijo resnično smešna in zanimiva, saj je drugače dolgčas. 
V gledališču pa ne sme biti dolgčas!« dodajajo ustvarjalci Gledališča Satirikon. 
Njihov vodja Viktor Ljubutin je po študiju gledališke režije na moskovski akademiji GITIS diplomiral še iz dramske igre ter kot režiser in igralec sodeloval pri številnih projektih doma, v Rusiji. 
Slovenski publiki pa se je doslej predstavil z režijama Schisgalovih Strojepisk v Gledališču Ptuj in komedije Kača Nikolaja Koljade v MGL.

Citirani:

