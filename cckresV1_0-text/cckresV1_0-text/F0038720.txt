Glede Predloga Zakona o socialno varstvenih prejemkih je Državni svet opozoril na problem načela subsidiarnosti, ki pomeni, da je za socialno varnost in svojo blaginjo ter blaginjo svoje družine odgovoren posameznik. 
S sprejemom in uveljavitvijo načela subsidiarnosti se poraja bojazen, da se bo državna socialna politika umaknila iz sistema zagotavljanja socialnih pomoči. 
Državni svet je ugotovil, da bi morebitna ukinitev varstvenega dodatka in dolgotrajne denarne socialne pomoči pomenila drastično osiromašenje že tako revnih slojev prebivalstva. 
Varstveni dodatek k pokojnini je element solidarnosti v pokojninskem sistemu, ki preprečuje revščino upokojencev, ki nimajo pokojninske dobe 40 let (moški) oziroma 38 let (ženske). 
Državni svet je še opozoril, da bo v praksi težko uresničiti sicer pozitiven izhodiščni koncept predloga zakona za zagotovitev enotnega vstopa v sistem socialnih pomoči, ki jih bo prejemal upravičenec zaradi nejasnih in administrativno zelo zahtevnih postopkov.

Državni svet je sprejel zahtevo za začetek postopka za oceno ustavnosti in zakonitosti drugega odstavka 62. člena Zakona o Državnem svetu in predlagal Ustavnemu sodišču, da ga v delu, ki se nanaša na nadomestilo izgubljenega zaslužka v neskladju z ustavnim načelom pravne države in enakosti razveljavi kot neustavnega. 
Državni zbor namreč ni sprejel predloga Državnega sveta, da bi državnim svetnikom zakonsko uredili način izplačevanja nadomestil za opravljanje svoje nepoklicne (častne) funkcije primerljivo glede na druge voljene nepoklicne funkcije in enako za vse državne svetnike.

12. izredna seja Komisije Državnega sveta za mednarodne odnose in evropske zadeve bo v torek, 13. julija 2010, ob 12. uri v varnostnem območju Državnega zbora, Ljubljana, Šubičeva 4.

Komisija za mednarodne odnose in evropske zadeve se je na svoji današnji seji seznanila s trenutnim stanjem v procesu pristopnih pogajanj Hrvaške z EU.

Komisija za socialno varstvo, delo, zdravstvo in invalide je na seji 1. julija 2010 podprla predlog, da se o Predlogu zakona o spremembah in dopolnitvah Zakona o zavarovalništvu ne odloča po skrajšanem postopku, temveč da se uporabi redni zakonodajni postopek. 
Člani komisije so se odločili, da predlagajo uvrstitev novele Zakona o zavarovalništvu na prihodnjo sejo Državnega sveta. 
Komisija se je seznanila tudi s Predlogom za ureditev izvajanja pripravništva na področju socialnega varstva.

Člani komisije so se seznanili s Predlogom za ureditev izvajanja pripravništva na področju socialnega varstva in menili, da je potrebno najti rešitev za mlade diplomante, ki nimajo možnosti pripravništva. 
Predstavniki Ministrstva za delo, družino in socialne zadeve so predstavili predlog programa med leti 2010 in 2014, ki bi se deloma financiral iz evropskih sredstev. 
Predstavniki študentov s Fakultete za socialno delo so opozorili, da ta predlog sistemsko ne rešuje problema.

Državni svetnik Vincenc Otoničar je predlagal, da Državni svet zahteva postopek za oceno ustavnosti drugega odstavka 62. člena Zakona o Državnem svetu, ki se nanaša na nadomestilo zaslužka. 
Ta odstavek naj bi bil v neskladju z načelom pravne države iz 2. člena in načelom enakosti iz 14. člena Ustave. 
Natančno branje drugega odstavka Zakona o Državnem svetu kaže na brezplačno opravljanje funkcije državnega svetnika, saj državnemu svetniku pripada le nadomestilo plače in stroški, ki nastanejo v zvezi z opravljanjem funkcije. 
Težave se pojavijo predvsem pri določanju in izračunavanju višine nadomestila izgubljenega zaslužka, ki je pri vsakem državnem svetniku drugačen. 
Člani komisije so se s predlogom strinjali ter ga podprli.

Pobuda predsednika Državnega sveta mag. Blaža Kavčiča za obravnavo problematike prodaje lastniških deležev v NLB d.d.

10.45 2. 
Predstavitev poročila Kako parlamenti organizirajo svoje delo z Združenimi narodi

b.) 
Vzpostavljanje globalnih standardov demokratičnih parlamentov

12.15 6. 
Predstavitev poročil javnih razprav:

12.40 7. 
Sprejem zaključne deklaracije

Poročevalec: H. Jenkins, predsednik Predstavniškega doma Avstralije

