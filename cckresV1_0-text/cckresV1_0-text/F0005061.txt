Več kot desetletje se spoznavava s pričakovanji in strahovi ljudi, se učiva, kako ljudje zgradijo svoje življenje ali ga uničijo, kako se sporazumevajo, kaj jih dela težavne in kako najbolje ravnati z ljudmi, ko so najslabše volje. 
Knjigo sva napisala, ker bi svoja spoznanja rada posredovala še drugim. 
Zamisli so naletele na navdušen sprejem na seminarjih, pa tudi video trakove si je z veseljem ogledalo na desettisoče ljudi. 
Upava in sva prepričana, da bodo zamisli v knjigi pomembno in trajno vplivale tudi na kakovost vašega življenja.

Ste se kdaj vprašali, zakaj so eni ljudje previdni in drugi brezskrbni, eni tihi in drugi glasni, eni sramežljivi, drugi pa odprti in neposredni? 
Ste že kdaj opazili, kako vas kdo poskuša zastrašiti, že v naslednjem trenutku pa postane prijazen, celo prijateljski? 
Ste se že kdaj začudili, kako se človekovo vedenje lahko popolnoma spremeni v eni sami minuti?

/ilustracija/

Razumeti se Dobiti pohvalo/priznanje

Opraviti, kot je treba Opraviti

Vedenjski vzorci

Kimavec. 
Kimavci iščejo odobravanje in se izogibajo neodobravanju, tako da poskušajo ustreči prav vsem. 
Na vsako prošnjo odgovarjajo pritrdilno, ne da bi v resnici premislili, kaj obljubljajo, ali kakšne posledice si bodo nakopali, če obljube ne bodo držali. 
"Seveda," reče kimavec. 
In na naslednjo prošnjo - "Bom" in "Jasno" na naslednjo. 
Kmalu obljubi toliko, izpolni pa tako malo, da so vsi tisti, s katerimi se hoče dobro razumeti, besni. 
V redkih primerih, kadar obljube izpolni, sploh več ne more nadzorovati svojega življenja, ker vse odločitve zanj sprejemajo drugi s svojimi potrebami in zahtevami. 
Zaradi tega začne kuhati globoko zamero in maščevalnost, kar ga lahko pripelje do podzavestnih sabotaž. 

Namesto da bi svojega težavneža motili z začudenimi pogledi, ga prekinjali ali mu ugovarjali, predlagava, da ga pustite, naj v celoti pove, kar ima povedati. 
Preprosto rečeno to storite tako, da mu prikimavate v znak strinjanja, občasno kaj pripomnite v smislu "mhm", "oh" in "hmmm", nato pa ponovite povedano in s tem pokažete, da ste ga razumeli. 
Z vsem svojim telesom, od drže do jakosti glasu, morate zbujati vtis, da poslušate in razumete.

Toda včasih so ljudje preveč vznemirjeni, da bi to lahko delovalo. 
Čustva jim tako zameglijo razum, da sploh ne morejo trezno razmišljati. 
Videti je, da med njihovimi možgani in tistim, kar govorijo, ni več nobene povezave. 
Koliko primerov se lahko spomnite, ko ste bili jezni in ste izrekli kaj, česar v resnici sploh niste mislili? 
Čeprav se je s čustvenim človekom skoraj nemogoče razumno pogovarjati, je mogoče dajati vtis, da razumete, ponavljati povedano, nato pa postavljati vprašanja.

Merila so neke vrste filtri naših stališč, norme, s katerimi vrednotimo zamisli in izkušnje, da bi ugotovili, ali so dobre ali slabe. 
So sredstvo za ugotavljanje, kakšna bi neka stvar morala biti, opora, s katero se ljudje odločajo, ali so "za" zamisel ali "proti" njej ali "zakaj" kdo misli, da je neko mnenje vredno zagovarjati. 
Merila postanejo še posebej pomembna, kadar razpravljamo o nasprotujočih si zamislih ali mnenjih. 
Ko v pogovoru prepoznate merila, ustvarite večjo prožnost in dosežete večjo stopnjo sodelovanja. 

