O ljubezni, genogramih, strasti in poslanstvu

Viri

Knjigo bogatijo torej resnične karierne zgodbe, ki jih piše življenje samo, in je hkrati polna tudi vznemirljivih, še nedokončanih zgodb o nas samih, ki bodo, ko bomo spoznali, kaj hočemo, šele napisane. 
Orenii kot klinični psihologinji in terapevtki za organizacijsko vedenje je pri tem uspelo nadvse spretno povezati različne psihološke pristope, s katerimi razkriva vse številne vplive, ki so oblikovali našo osebnost in jo še vedno v procesu ločevanja od pomembnih drugih, zlasti ožjih družinskih članov, ki nam prvi vdahnejo svoje strasti. Tako sem se ob pisanju tega predgovora tudi sama spomnila na to, da mi je moj oče kot tekstopisec in volunterski dramski igralec vdahnil veselje do pisanja. 

»Ali mislite, da obstajajo ljudje, ki zapustijo svoj dom, ker v poklicnem življenju ne najdejo smisla?« je vprašal Daniel zamišljeno.

»Da,« je pritrdil Daniel. 
»Ko sem odraščal, sem mislil, da si je moj oče vedno želel biti umetnik in da se je umetnosti odpovedal, ko je izbral grafično oblikovanje. 
Ko sem bil majhen, sem se bal, da se mu bo kaj zgodilo ... 
Ali je mogoče, da je moj oče zapustil mamo zaradi nezadovoljstva v službi?« 
Daniel se je zdel, kot bi se bal lastnih besed, kot da bi zdaj prvič razumel, kako verjetna je bila ta možnost.

Daniel me je obiskal leto dni kasneje. 
Bil je elegantno oblečen, deset kilogramov lažji in imel je odlično pričesko. 
Rekel je: »Vrnil sem se, da vam povem, da zdaj končno vem, da imam svoje delo rad.« 
Njegov obraz je kar sijal od tega razodetja.

Mama mi je pripovedovala o babici, ki se je odpravila v posteljo in začela zimski spanec pred in po njenih »napadih ustvarjalnosti«, kot jim je rekla moja mama. 
To se je, denimo, zgodilo, ko jo je napadla vročica spomladanskega čiščenja. 
Dvakrat na leto, ko se je vreme spomladi in jeseni spremenilo, je začela sistematično čistiti hišo ter menjati zimska in letna oblačila. 
Takrat je preuredila vso hišo: z novimi barvami, drugačnim pohištvom in svežimi rožami, kot da postavlja oder za nov nastop. 
Vsi v mestu, je govorila moja mama, so si takrat prišli ogledat novo postavitev. 
Ko je bilo nastopa konec, pa se je začel zimski spanec.

Alan ni prišel na najin naslednji dogovorjen sestanek. 
Njegova žena me je naslednji dan obvestila, da je bil sprejet v bolnišnico zaradi visoke temperature in nepojasnjenih bolečin. 
»Zdravniki še niso postavili diagnoze,« mi je povedala po telefonu in postala sem zaskrbljena. 
Bala sem se, da je Alanovo telo nadaljevalo tam, kjer so se besede ustavile. 
Bala sem se tudi, da je bil to mogoče signal njegovega telesa, da ne bo zmoglo naprej, in da je skušal skleniti premirje med nasprotujočimi si silami, ki so v njem bíle boj. 

»Moj oče, dedkov zet,« mi je povedala, »je bil zelo slab poslovnež. 
Bil je zguba in lenuh. 
Postopno mu je, z mnogimi neuspešnimi podvigi, uspelo izgubiti večino dedkovega denarja.«

Hannahina zgodba je do tedaj sobo že ovila v tesnobo. 
Premišljevala sem, kako previden mora biti človek in koliko napora je potrebnega, ko se soočamo s tako neznansko bolečino. 
Toliko je treba spremeniti, da bi preprečili padec, ki se zdi vnaprej usojen, tudi če se zavedamo morebitnega napredka.

Na naslednjem sestanku s Hannah sem opazila spremembo. 
Obdajala jo je posebna lepota mlade ženske, ki je tik pred porodom, skoraj je bila videti izpolnjena in zadovoljna. 
Drugače kot njen oče je bila sposobna videti težave, jih preseči in iti naprej. 
Bila je tudi otrok druge generacije, za katero je bila poklicna izpolnitev sprejemljivejša in celo potrebna.

»Mati nama je dala ustvarjalno potrebo,« je odgovorila. 
»Dala nama je sposobnost preživetja in pravico, da se boriva za lastni življenji … « 

Poznaj samega sebe

Otrokova čustvena niša in zgodovina v družini lahko služita kot odskočna deska do dosežkov, lahko pa sta tudi oviri. 
Ko otrok odrašča, potrebuje nekoga, ki bi mu zagotovil neke vrste nadzorovan »program usposabljanja« ter mu pomagal premagati bolečino in ovire, raztresene kot kamenje na polju življenja – da bi otrokova usoda vzklila, se razvila in se razcvetela.

Razmišljala sem, zakaj se ni vprašal, ali je to pravi poklic zanj; podatke je imel na dosegu roke, v poročilu o psihološkem preizkusu, ki ga je pravkar opravil. 
Očitno se je zavedal, da to še ni pomembno.

“Carol je zobozdravstvena tehnica in zelo optimistična oseba.«

Premišljala sem o svojem mrtvem bratu. 
Prav on je bil tisti, ki me je povezal z Nathanom. 
Po smrti mojega brata se je mama ulegla v posteljo in se prekrila z depresijo in obupom. 
Bila sem pozabljena. 
Po približno letu dni, ko ni imela več nobene moči, ji je zdravnik povedal: »Imate živo hčer, ki vas potrebuje. 
Če ne boste ponovno začeli skrbeti zanjo, bo tudi ona umrla.« 

»Oba veva, da veste,« sem samozavestno odgovorila. 
Česar nisva vedela, je bilo, kaj je bilo še treba sprostiti, da bi se uresničile njegove želje. 
Nathanu sem svetovala, naj poskuša opisati, kaj si želi.

Nathan je dvignil palec kvišku: »Ne le davčni svetovalec, ampak računovodja. 
Pisanje kot hobi pa bo izraz moje duše.« 

Albert si je vzel čas za premislek in po nekaj minutah tišine odgovoril: »Mogoče je to rojstvo sina.« 

»Vedno je ostajal občutek, da bi bile stvari lahko še malo boljše,« se je spominjala Muriel. 
»Bil je občutek, da bi mama lahko še malo napredovala in zaslužila več denarja. 
Našo hišo je vedno preveval občutek, da je bilo nekaj zamujeno in da je nekaj v naših življenjih manjkalo.« 

Podatki iz Albertovega psihološkega testiranja so kazali, da bi lahko uspeval na skoraj kateremkoli področju: »Pomislite na zagrenjenost, s katero se morate boriti,« sem mu rekla na najinem naslednjem sestanku, »toliko talentov pa tako malo prostora, da jih pokažete.” 

Albert je prizadet strmel vame. 
»Ne pretiravajva,« je rekel šaljivo. 
»Bil sem eden od tistih čistih otrok, otrok, ki v resnici ni bil vključen v svet okoli sebe.«

Ti moški se nikakor niso hoteli vrniti v stare tirnice, »kot da se ni nič zgodilo«. 
Skupaj z občutkom nemoči so jezno zavračali tudi vrnitev v dnevno rutino življenja. 
»Po tem, kar sem doživel,« mi je povedal Michael, »nimam ničesar več, kar bi lahko ponudil.« 

Kratko bivanje v tem notranjem prostoru praznine neizogibno vključuje občutke osamljenosti in izgube nadzora. 
Včasih je praznina tako zastrašujoča, da jo oseba zapolni tako,da se zaposli s »hrupom« in pretiranim udejstvovanjem – preprosto zato, da bi preprečila soočenje same s seboj.

Ta moški je bil preprosto izčrpan. 
Trpel je za akutno utrujenostjo, ki se je kopičila dlje časa. 
Vsa leta je vedno naredil natanko tisto, kar so od njega vsi pričakovali – njegovi starši, sovojaki, nadrejeni, sodelavci in osebje. 
Obiskoval je prave drame in koncerte, gledal prave filme in bil eden od prvih, ki so se odpravili na zdaj že uveljavljene odiseje z nahrbtnikom po oddaljenih krajih v Indijo, Afriko in Južno Ameriko. 

Sledila je popolna tišina. 
Henry, prepričljiv in dinamičen poslovnež, ki je živel življenje, kot da je neskončen maraton, se je končno ustavil in poskušal pretehtati sporočila, ki mu jih je pošiljalo telo. 
Moral je razmisliti, ali si je sploh še želel nadaljevati s tekom in ali si je želel nadaljevati s tekom v isti smeri.

Mladi duhovnik je opazoval učiteljeva dejanja z občudovanjem. 
Toliko let je čakal na ta dogodek, zdaj pa se je bal, da bi s kakršenkoli odvečnim gibom lahko kaj pokvaril. 

Čeprav sem bila vesela, da je Henry začel delati na tem, da bi ugotovil svoje prave potrebe in želje, sem dojela, kaj se je dogajalo, in rekla: »Ali mogoče to ni tisto, kar bi si sami izbrali? 
Veliko ljudi si za delo samodejno izbere tisto, v čemer vedo, da so dobri, ne pa tistega, kar bi si zares želeli delati. 
Mogoče ta možnost odseva željo, ki ste jo imeli včasih, ne pa resnične strasti in sanj za prihodnost. 
In mogoče še niste dovolj vešči tega, da bi ugotovili, kaj si zares želite. 
Dejansko si mogoče želite delati nekaj popolnoma drugega, a si še vedno ne upate tega priznati javno, pred ljudmi, ki vas poznajo kot strokovnjaka na nekem povsem drugem področju.«

Ko je bila moja hči Natalie stara pet let, sem jo velikokrat peljala k prijateljici Melissi, da sta se lahko igrali. 
Nekega dne, ko sem jo prišla iskat, sta bili sredi vnetega prepira. 
Melissa je bila zatopljena v igro Wall Street, pri kateri je uporabljala igralni denar za različne transakcije prek bank, blagajn in borze, ki so bile narejene iz škatel za čevlje. 
Moja hči Natalie pa ji je hotela razložiti, zakaj je bil njen način boljši … 
»Toda vse, kar hočem, je zaslužiti veliko denarja,« je rekla Melissa. 
»Uh, denar ni vse,« je trdila Natalie. 
»Na moj način lahko ustvariš dobiček in se poleg tega še zabavaš … «

Nisem si dovolila, da bi se povezala s slabostjo mame, tako kot je imel težave Ben s povezovanjem s slabostjo svoje mame. 
Oba sva izgubila: Ben zato, ker ni sledil svojim umetniškim nagnjenjem, jaz pa zato, ker nisem šla na srednjo šolo za umetnost, kot sem sanjala, da bom, in ker si nisem upala sebe izraziti skozi pisanje.

»Oče je imel mlajšega brata, ki je bil vedno negotov,« je končno izustil. 
»Moj stric je imel otroški diabetes. 
Bil je kronično bolan in slaboten. 
Ko je odrasel, je opravljal različna dela: slikopleskarstvo, popravila in vodoinštalaterska dela. 
Nikoli ni dozorel ali se ustalil.«

»Kako nisem pomislil na to?« je kar naenkrat rekel Ben. 
»Nikoli ga nismo cenili, njegove edinstvenosti, njegovih talentov … «

»Se šalite?« 

»Ste še vedno njen zaščitnik?«

Benu sem povedala o japijevski gripi, katere jedro je izčrpavajoča telesna in mentalna utrujenost. 
Verjamem, da je za nekatere ljudi, ki imajo to bolezen, to sindrom, povezan s poklicnim zastojem in čustvenim nezadovoljstvom, ki pogosto prizadene ljudi, ki ne prisluhnejo svojim telesom ali ki so se izgubili v lastnem uspehu. 
Nekateri so si zahvaljujoč bolezni primorani vzeti odmor in se odpraviti na potovanje, na katerem globoko prisluhnejo svoji notranjosti. 
Nekateri pripovedujejo o tem, kako se zaradi take motnje počutijo notranje obogateni!

»Tudi o njih, vendar predvsem o tistih, ki so pri meni na terapiji,« je odgovoril z nasmehom na obrazu.

»In veliko ljubezni,« sem dodala. 
»Kako pa je vaša mama?«

Deveto poglavje

»Že leta nosim v sebi neusahljivo hrepenenje po tem, da bi našla način, da izrazim svoj notranji svet,« je začela. 
»Nimam težav s pisanjem pravnih dokumentov ali z izražanjem strokovnega mnenja. 
Ko pa sem soočena z izjavo, ki predstavlja nekaj novega ali postavlja precedens, kar naenkrat začutim tesnobo in ne najdem pravih besed. 
Zdi se, kot da bi bila ujeta v grobnico. 
Moje besede so tehnične in natančne, suhoparne in brezdušne, niti približno podobne tistemu, kar bi rada izrazila.«

Intuicija mi je dala slutiti, da je Sylvia ženska notranjih potovanj. 
Čutila sem, da je tip ženske, ki stvari dela na težji način, pri čemer analizira vsako oviro na poti in zahteva osebno pozornost zase. 
Jasno je bilo tudi, da bo med sestanki, ki so bili pred nama, raziskala tudi nekatere globoko zakopane prostore v meni, ne da bi se zavedala, kakšen vpliv bo to imelo na moje življenje.

»Ta teden sem tudi prvič,« je raztreseno nadaljevala, »začela razmišljati o tem, kaj bi res rada povedala, ko bom imenovana za sodnico. 
Bila sem tako prestrašena. 
Kar naenkrat se mi je zazdelo, da mogoče nimam kaj povedati. 
Mislite, da sta ti dve stvari povezani? 
Sem mogoče vsa ta leta, ko sem bila zaposlena z očetom in možem, bežala pred samo seboj? 
Zanimivo je, da nisem preveč zavzeta s tem, kaj počne moja hči. 
Prepričana sem, da bo z njo vse v redu, in res je v redu.«

Razpeta med delom in družino

Med svojim delom sem srečala številne ljudi, ki so trdili, da so si izbrali določenega partnerja, ker so nekako vedeli, da se bodo s tem partnerjem ob strani njihove kariere razcvetele. 
Drugi pa so čutili, da je njihov partner vir navdiha, in so pogosto le skozi partnerja izrazili sebe in uresničili svoje sanje.

»Očitno sem potrebovala tistih dvanajst let 'rehabilitacije',« je rekla na najinem naslednjem sestanku. 
Zdela se je nekoliko pomirjena.

»Mogoče je bila prav ta obljuba tista,« sem predlagala, »ki vam je oteževala, da bi se sprijaznili z dejstvom, da imate zakonske težave in da se morate spoprijeti s krizo na tem področju.«

Čeprav je imel za seboj dvajset let neuspešnega podjetništva, Andréju na tej točki ni bilo lahko razumeti, da je moral nehati z novimi poslovnimi podvigi. 
Najprej je moral zgraditi sebe. 
Ni imel težav z odkrivanjem dobrih idej – vedno je prekipeval od navdihujočih idej. 
Njegova težava je bila v tem, da jih je hotel sam izvesti!

Kot že povedano, je družina prva organizacija, s katero se srečamo. 
Značaj te organizacije, naše mesto v družini glede na starše, sorojence in stare starše – ter včasih celo tete in strice – lahko vpliva na izbiro organizacije, v kateri se v prihodnosti odločimo delati. 
Ta začetna predstava organizacije in izkušnje v zvezi z našim mestom v družini so temelj načina, kako se vedemo v delovnem okolju kot zreli odrasli. 
Organizacijska klima ima tako kot družinska klima posebno »aromo«. 
Ta aroma lahko postane za nas izjemno privlačna ali pa recept za neuspeh. 

Na začetku sva se pogovarjali o pomenu odločitev o življenju in smrti: o odločitvi za samoizpolnitev ali proti njej. 
Pogovarjali sva se o tem, kako je lahko odločitev vklenjena, in o ceni tega, da izberemo eno ali drugo pot. 
Tako sva naostrili svoja meča in se postopno, a previdno premaknili v poglobljen dialog. 
Tudi ta runda se je kljub najinim obojestranskim naporom končala brez vidnih rezultatov.

»Kako ste postali učiteljica?« sem previdno vprašala.

Če ljudje izgubijo sorojenca še kot dojenčki ali v otroštvu, jih žene želja, da bi naredili nekaj posebnega s svojimi življenji ali da bi dali poseben prispevek človeštvu. 
Pogosto jih obremenjujejo občutki, kot so »Kar naredim, ni nikoli dovolj dobro,« ali »Vem da bi moral narediti več, a ne vem kaj,« in tako naprej. 

Šele kasneje je na dan prišlo resnično presenečenje. 
Tako kot vedno sem se poglobila v »poklicno genetiko« obeh in ugotovila, da je Richard, eden od Guyevih bratov, ki je bil genij, zbolel za shizofrenijo, ko je bil Guy star šestnajst let. 
»Nikoli se nisem mogel sprijazniti z boleznijo starejšega brata,« mi je povedal. 
»Tako zelo sem ga imel rad. 
Bil je občutljiv in ranljiv in vedno sem skrbel zanj. 
Skupaj sva si izmišljala nove izume in jih tudi izdelala. 
Skupaj nama je bilo res lepo, tudi potem, ko je zbolel.«

Trinajsto poglavje

Ko je podjetje raslo in se razvijalo, so bili člani druge generacije družine v tridesetih letih. 
Nadarjeni sorojenci, ki so se veliko naučili od očeta, so zdaj hoteli preučiti lastne osebne vizije in odkriti, kako so se te zrcalile v prihodnji viziji podjetja. 
Mark, ki ni mogel razumeti njihove potrebe po osebni viziji, se je čutil ogroženega in izdanega kot oče in kot mentor. 

»To je že res,« je rekel. 
»A nam je vzelo sedem let, da smo doumeli razliko med lastnikom in direktorjem. 
Ko hkrati igraš vlogo družinskega člana in posameznika, nimaš časa uresničiti lastne poklicne vizije. 
Trdo delo, ki smo ga opravili skupaj, mi je pomagalo, da sem svoje življenje spravil v red. 
Zaradi njega so določena vprašanja postala bolj nujna: kaj si želim? 
Kako se počutim glede tistega, kar imam? 
Kako se počutim glede tistega, kar želim ustvariti iz nič? 
Vse to so vprašanja, s katerimi so moji prijatelji odlašali, vse dokler niso bilo veliko starejši.«

Čez deset let je podjetje postalo globalni igralec in vodilne položaje so zasedli profesionalci. 
Ob trofejah in nagradah za glasbeno odličnost, ki so zapolnjevale celotno vitrino v sejni sobi, sta Jacobova sinova sedela na mestih ključnih vodilnih sodelavcev. 
Eden je postal predsednik uprave, drugi pa je bil odgovoren za družinske naložbe.

»Tudi jaz sem se počutil grozno,« je dodal Dan. 
»A vseeno še verjamem v naju in v posel. 
Prepričan sem, da je tisto, kar sva dosegla skupaj, nedvoumen dokaz, da imava odlično partnerstvo. 
Prepričan sem tudi, da greva skozi zakonsko krizo in da je vse skupaj še bolj napeto, ker pri delu nisva uspela urediti neizrečenih konfliktov in skritih problemov. 
Čutim, da nama lahko najina predanost podjetju pomaga rešiti težave in prepreči najino samouničenje. 
Vedeti morava, da je najino breme večplastno: sva starša, lastnika podjetja, direktorja in strokovnjaka za kemijo – in še živiva skupaj.« 

»Vseskozi sem vedela, da je moja usoda biti v družinskem poslu.«

Nasmehnila sem se sama pri sebi in si mislila, koliko moči dobimo iz tega, da oče in mama izberejo nas namesto drugih, kar nas naredi posebne in mogoče celo bolj ljubljene.

»Ste za to dobili očetovo dovoljenje?« sem vprašala. 

Nasmehnila sem se ji in ji rekla: »Čeprav je vaša mama zamudila vlak, to ne pomeni, da ne morete stvari delati drugače. 
Zagotovo je mogoče, čeprav ni preprosto. 
Še posebno zaradi ljubosumja.«

Zdelo se mi je, da so jo preplavila čustva. 
V njenih očeh sem videla radost, pa tudi njeno veliko potrebo po dovoljenju. 
Njeni skriti talenti so jo zbegali, rahlo pa jo je tudi presenetilo, da je imela potencial, da bi lahko uresničila mamine in babičine sanje.

Dejansko smo v mnogih primerih, ko sem bila poklicana, da svetujem moškim direktorjem, ugotovili, da je njihov odnos z mamo igral ključno vlogo pri njihovem poklicnem razvoju ali zastoju. 

»Ste na katerikoli stopnji svojega življenja izkusili ta duševni mir, za katerega si prizadevate?« sem vprašala.

»Rad bi študiral filozofijo in delal v izobraževanju,« je odločno rekel. 
»V resnici bi bil rad filozof.«

Moj oče, ki je bil prav tako zagrenjen učitelj, mi je nekoč povedal: »Pozabi na vse te psihološke zadeve in postani učiteljica. 
Učenje ponuja vse: solidno plačo, počitnice in ženske, ki si med seboj pomagajo.« 
Ko sem dobila magistrsko diplomo iz klinične psihologije, nekaj, kar bi moralo biti v ponos vsakemu staršu, mi je rahlo razočaran in mogoče malce zavisten rekel: »Ali to torej pomeni, da ne boš učiteljica?« 
Jaz pa, da bi ga pomirila, sem se prijazno nasmehnila: »Ne skrbi očka, psihologijo lahko učim na univerzi,« in začela delati kot asistentka.

Craig je dosegel stopnjo, na kateri mu je bilo dovoljeno obiti svojo življenjsko travmo in nadaljevati s svojim pravimi izbirami. 
Bil je osvobojen bremena dolžnosti, da reši življenje svoje mame, ki si ga je naložil sam, in je vso svojo energijo lahko preusmeril v poslovne podvige, ki se jim je zares želel posvetiti.

Zaključek

Gysbers, N. C, Heppner, M. J. in Johnston, J. A. (1998). 
Career Counseling: Process, Issues and Techniques. 
Boston: Allyn & Bacon.

Savickal, M. L. in Walsh, B.
W. (ur.). 
(1996). 
Handbook of Career Counseling: Theory and Practice, Palo Alto: Davies-Black Publishing.

Winnicott, D. W. (1965). 
The Family and Individual Development, New York: Basic Books. 

