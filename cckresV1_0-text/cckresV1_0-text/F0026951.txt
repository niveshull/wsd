Toaletni prostor je bistveno večji od tistega na bavarii 42, kar so dosegli z zmanjšanjem kuhinjskega bloka, ki je na novi barki za pol metra krajši od primerjanega. 
No, kljub temu sta dobra dva metra v dolžino dovolj, da ima bavaria 42 cruiser vse, kar boste potrebovali: dvojni plinski kuhalnik s pečico, hladilnik z zamrzovalnikom, ki se odpira z vrha, dve pomivalni koriti in "klasični" hladilnik pod njima. 
Delovne površine je dovolj, kajti s predali, omaricami in policami je zapolnjen ves razpoložljivi prostor. 
Če k temu dodamo še prostornino, ki se skriva pod klopco ta je del sedežnih površin jedilnega kota bo to povsem dovolj za potrebe šestčlanske posadke na križarjenju. 
Tudi kuhinjski blok je primerno osvetljen in tudi prezračevan, držala za oprijem pa so na pravih mestih. 
Dovolj dobra se zdi tudi umetna osvetljava.

Tekst: Luka Baebler

Pa ne gusarsko. 
Črna površina sredi od obratov belo razpenjenega morja je pripadala tihomorski jadrovnici, ribi, ki jo v mnogih jezikih imenujejo po jadru (angl. sailfish, it. pesche vela), saj ima široko pahljačasto hrbtno plavut skoraj dvakrat širšo od trupa. 
Ta je pri tej ribi, ki zraste brez meča, koščenega in ostrega nadaljevanja zgornje čeljusti je namreč sorodnik mečarice in sabljarke , dolg prek tri metre. 
Po širini je riba precej sploščena, težka pa je lahko krepko prek sto kil, kar je očarljivo in že kar malo grozeče, zlasti če jo vidiš, kako se obrača tik pod površino, ko okoli nje pršijo manjše ribe. 
No ja, manjše, takšnih bonitov in lokard bi bil v Jadranu kar vesel, tudi če jih ne bilo v veliko.

Tako imenovani separator vam bo pomagal pri odvajanju nenadne vode v gorivu. 
Ko vodo opazite v spodnjem steklenem delu, samo odvijte vijak in odstranite vodo (ta je težja od goriva!)

2. 
LUNA (Jon Brecelj)

Swift trawler ima po vzoru na večje ladje prehoda na palubo speljana po obeh bokih. 
Sta udobno široka, zavarovana z visokimi boki in pokrita z nadstreškom. 
Sprehajanje naprej in nazaj po barki je mogoče tudi med plovbo s polnim plinom, le pri prehodu treh stopničk proti palubi je treba biti bolj previden. 
V višini teh stopničk se z bokov vzdigne tudi visoka palubna ograja debelega profila, ki sega vse do konice premca, kjer omogoča izhod na kopno. 
Iz palube se na sredini dvigne nekaj decimetrov visoka nadgradnja spalnega dela kabine, ki jo lahko skoraj v celoti prekrijemo z ležalno blazino. 
Takšno ležišče zaradi svojih mer lahko sprejme skoraj celotno posadko in bo v lepem vremenu zagotovo zelo obiskan del barke. 
Blazina za sončenje je ukrojena tako, da se skoraj v celoti izogne štirim prezračevalnim strešnim oknom, prednjemu in dvema zadnjima, le sredinsko zadnje strešno okno moramo prekriti z odmičnim delom blazine. 

Blaž Poženel

