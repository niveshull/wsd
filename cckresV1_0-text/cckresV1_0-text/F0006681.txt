8 John Heywood ali Hayward (1554–1627), angleški zgodovinar, Parsonsov nasprotnik. 
Leta 1603 je objavil delo An Answer to the First Part of a Certaine Conference Concerning Succession, Published not long, since under the name of R. Dolman. 
Op.p. 9 Adam Blackwood, škotski pisec, zagovornik absolutizma, Buchananov nasprotnik v delu Apologia pro regibus, adversus G. Buchanani dialogum De jure regni apud Scotos (1581). 
Op.p. 10 John Barclay (1582–1621), najprej polemizira z Bellarminom, nato v delu Paraenesis ad sectarios (1617) sam postane zagovornik vrhovne papeževe oblasti. 
Op.p. 11 Državne skrivnosti.

Biblijsko izraelsko pleme. 
Op. ur. 
Sod 21, 16. 
77 1 Kr 8, 1; 2 Krn 5, 2. 
78 1 Sam 8, 7.

Ne moremo dovolj poudariti, kako nenaravno in nepravično je to stališče. 
Čeprav namreč dopustimo, da ima kralj pogodbo ali dogovor z ljudstvom, bodisi izvorno od svojih prednikov bodisi osebno, ob kronanju (o teh dveh dogovorih namreč nekateri sanjarijo, a ne za enega ne za drugega ne morejo navesti nobenega dokaza), vendar po nobenem zakonu nobenega naroda pogodbe ni mogoče imeti za kršeno, razen če redni sodnik ni najprej izrekel zakonite sodbe o kršitvi. 
Sicer je lahko vsak človek hkrati stranka in sodnik v lastnem primeru, kar pa je popolnoma nesmiselno. 
Tedaj bi namreč brezglavo mnoštvo lahko, kadarkoli bi hotelo, odvrglo jarem vlade (ki mu ga je naložil Bog) ter sodilo in kaznovalo tistega, ki bi moral soditi njemu in ga kaznovati.91 Aristotel nam lahko pove, kakšen sodnik je mnoštvo v lastnem primeru – mnoštvo je slab sodnik v lastnem primeru.92 Sodbo mnoštva, kadar ima na voljo suvereno oblast, lahko razberemo iz rimske zgodovine, kjer utegnemo najti številne dobre vladarje, ki jih je umorilo ljudstvo, in številne slabe, ki jih je izvolilo. 
Neron, Heliogabal, Oton, Vitelij in druge takšne pošasti so bili ljubljenci mnoštva, ki jih je postavilo na prestol. 
Pertinaks, Aleksander Sever, Gordij, Gal, Emilij, Kvintilij, Avrelij, Tacit, Prob in Numerij so bili po sodbi zgodovinarjev dobri vladarji in vendar jih je mnoštvo umorilo. 
(19) Čeprav marsikdo iz umišljenega strahu trdi, da je oblast mnoštva nujna za zatiranje predrznosti trinogov, pa predlaga zdravilo, ki je veliko slabše od bolezni same. 
Bolezen tudi ni tako pogosta, kakor bi nas radi prepričali. 
Naj nam bo razsodnik zgodovina našega lastnega naroda. že več kakor 600 let od Osvojitve naprej se veselimo nepretrganega zapovrstja kraljev na prestolu, kar je veliko dlje, kot bi lahko obstajala katerakoli ljudska država. 
Naštejemo lahko 25 vladarjev normanskega rodu in no91 92

je kraljeva beseda, tam je oblast, in storil bo vse, kar mu je po volji.«111 Če komu v Angliji to bogoslovje ni všeč, naj le prisluhne Bractonu,112 vrhovnemu sodniku v času kralja Henrika III., čigar stališča je sprejel tudi parlament. 
Ko govori o kralju, pravi: Omnes sub eo, et ipse sub nullo, nisi tantum sub Deo, itn: vsi so pod njim, on pa le pod Bogom. 
Če koga užali, nanj lahko naslovimo zgolj pismeno prošnjo, da popravi svojo napako, saj proti njemu ni mogoče spisati nobene obtožnice. 
Če tega ne stori, bo dovolj kaznovan z maščevanjem Boga, ki ga bo doletelo. 
Naj si nihče ne drzne preiskovati njegovih dejanj, še manj pa se jim postaviti po robu.113 Ko so Judje vprašali našega blaženega Odrešenika, ali bi morali plačevati davek, ni najprej vprašal, kakšen je zakon dežele ali če temu nasprotuje kak statut, prav tako ni raziskoval, ali davek določa kak parlamentarni zakon, in ni jim svetoval, naj odložijo plačilo, dokler ga parlament ne bo zagotovil. 
Le pogledal je na napis in dejal: »Pravite, da je ta podoba cesarjeva, torej mu dajte, kar je cesarjevega.« 
Prav tako ne moremo reči, da je Kristus to učil zgolj tiste Jude, ki so bili premagani, saj je s tem dal navodilo vsem narodom, ki morajo biti poslušni tako svojim zakonitim kraljem kakor kateremukoli osvajalcu ali uzurpatorju. 
Čeprav nam sveti Pavel ukazuje, da se »podrejamo oblastem, ki so nad nami«,114 so nekateri obrnili te besede tako, da naj bi pomenile zakone dežele ali najvišjo oblast, bodisi aristokratsko,

Camden,162 »ni zelo stara«, temveč so jo prinesli iz Francije, so naši predniki, angleški Saksonci, imeli zborovanje, ki so mu rekli »skupščina modrih«, ali latinsko »conventum magnatum ali praesentia regis, procerumque, praelatorum collectorum; zborovanje plemstva ali navzočnost kralja, prelatov in pêrov«163 ali na splošno magnum concilium Øveliki svet] ali commune concilium Øskupni svet]. 
Številni naši kralji starih časov so uporabljali te velike skupščine za posvetovanje o pomembnih državnih zadevah, tem zborovanjem pa bi na splošno lahko rekli parlamenti. 
Kralj in ljudstvo lahko imata velike koristi od dobro urejenega parlamenta. 
Ničesar ni, kar bi bolje izražalo veličino in najvišjo oblast kralja kakor taka skupščina, kjer ga vse ljudstvo priznava za suverenega vladarja in nanj naslavlja svoje prošnje s ponižnimi peticijami in suplikami, s svojim soglasjem in privolitvijo pa podpira vse zakone, ki jih ukaže kralj na njegovo prošnjo, po njegovem nasvetu in z njegovim sodelovanjem. 
Tako te skupščine olajšujejo vladanje kralja, saj ne podrejenim magistratom ne puntarskemu mnoštvu ne dovolijo dvoma v zakone. 
Podložniki pa imajo od parlamentov to korist, da s svojimi prošnjami in peticijami kralje večkrat pripravijo do tega, da uslišijo njihove upravičene pritožbe, in ker popustijo njihovemu moledovanju, dovolijo marsikaj, česar sicer ne bi – saj je glas mnoštva lažje slišati. 
Za številne nadloge ljudstva pa kralj ne ve, čeprav v parlamentu gleda in posluša svoje ljudstvo, medtem ko kdaj drugič navadno uporablja oči in ušesa drugih. 
(13) Ne ugovarjamo temu, da so parlamenti zelo stari, saj bolj ko so stari, bolj izkazujejo čast monarhiji. 
Vendar moramo premisliti o nekaterih okoliščinah, povezanih z oblikami, ki so jih

Laslett, str. 8.

zodetje božje volje, da vsebuje celotno resnico o svetu in o zgradbi družbe. 
V njem se nahaja celotna zgodovina sveta od njegovega začetka do apostolov in v njem so zapisani vsi temeljni zakoni, ki vladajo svetu od njegovega stvarjenja do konca. 
To je izhodišče, ki ga Filmerju ni potrebno dokazovati in ga sprejema kot samoumevno. 
Temeljna resnica o človeški družbi, ki jo podaja Sveto pismo, je za Filmerja najprej dejstvo, da vsa družba izvira iz enega človeka, Adama. 
Preden je bila ustvarjena Eva, je bil Adam edini človek in gospodar vsega sveta. 
Božja volja je torej bila, da se človeška družba prične z enim, ne pa z dvema ali mnoštvom. 
S tem je Bog začrtal svojo voljo, da naj bodo vsi drugi ljudje podrejeni prvemu. 
Hkrati pa je tako zagotovil, da so si vsi ljudje po naravi v sorodu, saj izhajajo iz istega prednika. 
Ta hipoteza je za Filmerja bistvena, saj jamči, da lahko vsa razmerja med ljudmi razlagamo naturalistično: družba je kot družina in družina izvorno izhaja iz enega samega posameznika moškega spola. 
Iz teh izhodišč v biblijski interpretaciji sledijo nekatere pomembne posledice. 
Ena izmed njih je podrejenost žensk: ker je bila Eva ustvarjena za Adamom in in iz njega, jo je Bog ustvaril podrejeno, kar po njej velja tudi za vse druge ženske v razmerju do moških. 
Druga posledica primata, ki ga je Bog podelil Adamu, je za Filmerja temeljna neenakost ljudi: ker je Bog Adama ustvaril prvega, mu je podelil oblast nad vsemi, ki prihajajo za njim. 
Vsi ljudje so bili rojeni očetom in so očetom podrejeni zato, ker so bili ustvarjeni po njihovi volji in ker so bili ustvarjeni časovno za njimi. 
Ta časovni temelj gospostva je univerzalen: sinovi so vselej podrejeni očetom, mlajši bratje starejšim. 
Ljudje so torej ustvarjeni neenaki in vsakršna teorija, ki bi izhajala iz svobodnih in enakih posameznikov, za avtorja ni smiselna.20

