po vodenem delu bodo ustvarjalci na razpolago za izjave

Kot velja za tržaški abonma, bodo abonenti dopolnili osnovni program z najmanj enim ali več izbirnih sklopov. 
Vsak sklop sestavljajo štiri gostujoče predstave, ki se bodo odvijale na velikem odru Slovenskega stalnega gledališča v Trstu. 
Prvi sklop obsega dramski predstavi, ki sta nastali po literarni predlogi ( Nekropola Borisa Pahorja in Zločin in kazen Fjodra Dostojevskega), simfonični koncert orkestra RTV Slovenije in baletni večer SNG Opere in balet iz Ljubljane. 
V drugem sklopu bosta zaživeli predstavi o ljubezni in o prijateljstvu Od blizu Patricka Marberja in Art Yasmine Reza, nakar se bo čustveno vzdušje dramske ponudbe nadaljevalo še z dvema plesnima produkcijama v latinskoameriškem slogu (Havana de Hoy in Noche tanguera). 
Tretji sklop bo na dramskem področju ponujal predstavi Ko sem bil mrtev Ernsta Lubitscha in čisto novo uprizoritev teksta Kuverta Spira Scimoneja, na glasbenem pa dva izredna koncerta z legendarno rock skupino Laibach in novim gledališko-glasbenim projektom Elia (frontmana skupine Elio e le Storie Tese) Gian Burrasca.

J.
Brahms: Koncert za violino in orkester v D duru op. 77 in Simfonija št. 1 v c molu op. 68

