O svojem delu varuh poroča državnemu zboru z rednimi letnimi ali posebnimi poročili.

Varuh v končnem poročilu navede svojo oceno dejstev in okoliščin posameznega primera in ugotovi ali je šlo v obravnavanem primeru za kršitev človekovih pravic ali temeljnih svoboščin ter na kakšen način so bile kršene oziroma ali je šlo za drugo nepravilnost.

Letno poročilo mora predložiti najkasneje do 30. septembra za preteklo leto.

Varuh človekovih pravic RS ob takšnih priložnostih nemalokrat naleti tudi na izredne primere dobre prakse med mladimi, kar pozdravljamo. 
Kot enega takšnih naj navedemo kulturno dobrodelni festival, ki ga skupina dijakinj Gimnazije Poljane od 12. do 17. aprila 2010 organizira z namenom zbiranja sredstev v sklad za štipendiranje dijakov iz prikrajšanih enostarševskih družin. 
Podrobnosti o festivalu je mogoče slediti na spletni strani www.makfest.si .

