(Prihodnjič: Prve oceneškode v kmetijstvu)

"Republika Slovenija je zavzela stališče, da je treba zavzeti aktivno medijsko politiko," je dejal ob vladnem predlogu za ustanovitev medijskega sklada Matjaž Jarc, podsekretar na ministrstvu za kulturo. 
Ob takšnem besednjaku se zdi, da manjka konec misli: Aktivna medijska politika pa pomeni ob ustanovitvi sklada tudi, da je treba zavzeti sedanje medijske "trdnjave". 
Brez tega najbrž ne bo prav lahko uresničiti Jarčevih napovedi, po katerih naj bi zaželeno stopnjo pluralnosti v medijih dosegli v štirih letih. 
(Bodite pozorni, v štirih letih, in ne v naslednji petletki, kar je zanesljiv dokaz, da je razlika med nekdanjimi in sedanjimi časi gromozanska.)

S koncertom piščalk in grozečimi tehno zvoki se je v soboto začela že dvanajsta berlinska Parada ljubezni. 
Po ocenah policistov se je na ulicah nemške prestolnice zbralo približno milijon in pol ljubiteljev rave glasbe. 
Ob 14. uri se je izpred Brandenburških vrat in trga Ernst Reuter skozi množico ljudi odpravilo 53 živo pobarvanih tovornjakov, iz katerih je donela tehno glasba. 
Istočasno so se raverji iz vse Evrope zbrali tudi v Leedsu, da bi zaplesali na prvi Paradi ljubezni v Veliki Britaniji.

