Filmi se ne bodo vrteli po vrstnem redu, temveč bodo združeni po različnih sklopih. 
Kjer je to mogoče, jih povezuje režiser (v enem primeru scenarist). 
Začelo se bo s filmom v filmu Karpa Godine, Umetni raj (ter Splavom meduze), nadaljevalo pa z Matjažem Klopčičem, Francetom Štiglicem, Francijem Slakom, Miranom Zupaničem, Filipom Robarjem - Dorinom… vse do režiserjev mlajše generacije: Maje Weiss, Saše Podgorška, Janeza Burgerja, Damjana Kozoleta, Janeza Lapajneta. 
V času retrospektive bo art kino opremljen s plakati zmagovalnih filmov. 
Časovni stroj bo tako karseda popoln. 
Retrospektiva bo svoj vrh doživela s prenovljeno različico Cvetja v jeseni, prvega zmagovalca iz leta 1973, ki se bo odvrtela prvega dne festivala v Unionu. 
Tedaj bodo na projekcijo povabljeni tudi vsi avtorji zmagovalnih filmov. 
In mimogrede: art kino Metropol bo tudi po festivalu ostal v festivalskih oblačilih: v nedeljo, ponedeljek in torek bo vrtel ponovitve različnih filmov. 

Med obnovo bodo zamenjali vse električne vode in v Linhartovo in Savinovo ulico napeljali priključke za kabelsko televizijo in potrebne signalne kable. 
Zamenjali bodo nekaj vodovodnih priključkov, napeljali nove za stranišča na tržnici ter obnovili vsaj dva kanala. 
Dela se bodo pričela pri zapornici, ki omejuje dostop v Linhartovo ulico, nadaljevala pa v Savinovi ulici, vse do nekdanjega gostišča Pri starem piskru. 

