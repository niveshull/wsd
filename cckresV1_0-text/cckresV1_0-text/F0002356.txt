Ameša spente, *Ahriman.

nadangel, angel najvišjega ranga. 
V judaizmu in krščanstvu so Gabriel, Mihael, Rafael in Uriel štirje nadangeli, ki obdajajo božji prestol. 
V islamu Džibril, Mihail in Israfil odgovarjajo prvim trem, četrti pa je Azrael (Izrail), judovski in muslimanski angel smrti.

Atena, starogrška boginja modrosti, umetnosti in obrti. 
Predstavljajo jo kot žensko resnobne lepote, v oklepu. 
Rodila se je tako, da skočila svojemu očetu Zevsu iz čela, ki ga je Hefajst (ali Prometej) razklal s sekiro. 
Tako kot Apolon je tudi ona dobrohotno, blagodejno vplivala na človeško družbo (bila je sicer zavetnica vojskovanja, vendar bolj v njegovem pravičniškem oziru, ne pa v smislu podpiranja vojnih grozot). 
Njeno najslavnejše svetišče je Partenon, ki ji ga je kot mestni zaščitnici na Akropoli pri Atenah (447--432_pr._n._š.) postavil Perikles.

Pepelka, pravljica, ki jo v različnih oblikah najdemo povsod po svetu, v Evropi pa je najbolj znana inačica Charlesa Perraulta Cendrillon (1697). 
V njej se nad Pepelko znašajo njena mačeha in krušni sestri. 
S pomočjo botrice iz onostranstva pa ji uspe priti na ples, kjer pleše s princem, ki se zaljubi vanjo. 
Pepelka tam izgubi steklen čeveljček, ko mora na hitro oditi. 
Potem ko preišče kraljestvo, da bi našel stopalo, ki bi se prilegalo čeveljcu, princ le najde Pepelko in se poroči z njo.

Conchobar mac Nesse (kralj Conor), legendarni irski galski kralj, ki je imel s svojimi vitezi Rdeče veje dvor v Emain Machi (pri današnjem Armaghu). 
Skupek legend in pripovedk, ulaidski cikel, zapisan na podlagi ustnega izročila med 8. in 11._stoletjem, se osredotoča nanj in na junaške podvige njegovega ljudstva, Ulaidov.

Div, v perzijski mitologiji hudobni duh ali džin. 
Divi so daeve (deve) Zend-Aveste, zlobni duhovi, ki jih je Ahriman ustvaril kot nasprotnike dobrih duhov, ameša spentov. 
Nasprotno pa so v hinduizmu deve božanski, dobri duhovi oziroma božanstva, ki nasprotujejo demonom.

Gabriel, nadangel in po svetopisemskem izročilu božji sel (njegovo ime v hebrejščini pomeni: 'Bog je moja moč'). 
Danielu se je prikazal, da bi mu razložil njegova videnja, Zahariji je prišel napovedat rojstvo Janeza Krstnika, Mariji pa oznanit, da bo imela sina, Jezusa. 
V islamskem izročilu velja, da je ves Koran Mohamedu razodel nadangel Džibril (Gabriel), ki ga včasih imenujejo Zvesti duh. 
Po drugih legendah naj bi Adamu pokazal, kje se nahaja Meka, pomagal naj bi prerokom in Zahariji napovedal rojstvo Jahje (Janeza).

goblin, objesten, grd demon iz evropskega ljudskega izročila. 
Ime verjetno izhaja iz latinskega gobelinus (duh), ki je povezano tudi s koboldom, nemškim demonom rudnikov.

Heba, boginja mladosti iz grške mitologije, hči Zevsa in Here, božja točajka.

Horos (Horus), *Hor.

Himen, *Himenaj.

Ilujankas, zmaj iz hetitske mitologije, poosebljenje sil zla, ki ga pokonča vremenski bog Tarhun ali Teshub. 
Ilujankas sprva sicer zmaga, na koncu pa izgubi, ker ga prevara boginja Inares, ki ji pomaga njen ljubimec Hupasijas.

Džataka, zbirka zgodb, ki govorijo o prejšnjih življenjih Bude, kjer ta nastopa v različnih utelešenjih, na primer kot kralj, izobčenec, bog ali slon, da bi na ta način ponazoril kakšno od pomembnih kreposti. 
Četudi se del kanona theravada budizma, so motivi iz Džatake razširjeni tudi med pripadniki drugih vej budizma in služijo kot predloga za mnoge budistične umetnine. 
V mnogih deželah so se te zgodbe zlile z ljudskim izročilom.

Job, hebrejski junak svetopisemske Jobove knjige, ki obravnava eno od osnovnih vprašanj, nezasluženo trpljenje. 
Četudi mu je Satan vzel družino in posest, je pokončni Job vse to sprejel kot Božjo voljo. 
Šele ko so ga prijatelji prepričevali, da je trpljenje posledica greha, je Job, prepričan o svoji zvestobi, izgubil potrpljenje in postavil pod vprašaj Bogovo vsemogočnost. 
V zaključku, ki je verjetno dodan kasneje, se njegova prvotna sreča spet povrne, ko se ponovno podvrže Božji volji, ki pa ostaja skrivnostna in nedoumna. 
Ajuba (Joba) in njegovo trpljenje omenja tudi Koran.

lokapale, v klasičnem hinduizmu zaščitniška božanstva, varuhi osmih strani neba. 
Med njimi so Agni (jugovzhod), Indra (vzhod), Surja (jugozahod) in Jama (jug). 
Lokapale imajo pomembno vlogo pri načrtovanju svetišč in mest: indijska arhitektura v glavnem temelji na kvadratu z natančno usmerjenimi koti, od katerih vsakega označuje zaščitno božanstvo.

Wenshu (Mondžu), *Mandžušri.

Marta, prijateljica Jezusa Kristusa, sestra Marije in Lazarja iz Betanije, ki se je odločila svojo vdanost Jezusu izkazati tako, da mu je pripravila jedačo, medtem ko je njena sestra Marija sedela z njim. 
V krščanskem simbolizmu simbolizira dejavno združitev z Bogom, njena sestra pa kontemplativno.

peri (pari), v perzijski mitologiji dobrohoten ženski duh, obdarjen z milino in lepoto. 
Za perije, vrsto nadnaravnih bitij, so v starejši mitologiji menili, da so zlobni, na pogled sicer privlačni, vendar pa demonski po svojih dejanjih.

5 V reformiranem rimskem koledarju, ki ga je papež Janez XXIII vzpostavil leta 1958.

Anton (Veliki) Puščavnik, 17._januar#Opat; cerkveni oče in zavetnik menihov; zdravilec ljudi in živali#tau (T) križ/Palica v obliki črke T; prašiči, zvonci, vran#Egipt#356

Dominik, 8._avgust, 4._avgust (DMK)7#Ustanovitelj dominikanskega reda; v Languedoc so ga poslali pridigat proti albižanski hereziji#črnobela meniška kuta; rožni venec v rokah; pes bele in črne barve, z baklo v gobcu; lilija, zvezda#Španija, Francija, Italija#1221

Saloma, pastorka enega od sinov Heroda Velikega in hčerka Herodiade. 
Ker ga je prevzela milina njenega plesa, ji je Herod Antipa ponudil katerokoli nagrado, ki bi si jo izbrala. 
Njena mati jo je nagovorila, da je zahtevala glavo Janeza Krstnika na pladnju.

Sita (sanskrtsko: 'brazda'), v hindujski veri utelešenje Lakšmi kot pastorke Džanake, kralja Videhe. 
Sita, ki si jo je po tekmovanju v lokostrelstvu pridobil Rama, je vzor popolne hindujske soproge, ki je sledila svojemu možu v izgnanstvo v gozd. 
Tam jo je ugrabil demon Ravana, kar je pripeljalo do vojne med Indijo in Šri Lanko ter do smrti Ravane. 
Sita je kasneje dokazala svojo neomadeževanost, tako da je prestala preizkus z ognjem. 
Kot daje slutiti njeno ime, je bila prvotno morda boginja poljedelstva.

Tartar, v grški mitologiji področje pod Hadom, kjer so bili hudobneži kaznovani so svoje zločine na Zemlji.

samorog, mitska žival, podobna konju, z enim samim rogom na čelu. 
Skrivnosten simbol, ki ga prvič omenjajo starodavna sanskrtska besedila. 
Prva znana upodobitev je na asirskih reliefih. 
Kitajci, ki so ga po imenu chi-lin poznali že okoli leta 2700_pr._n._š., so ga imeli za žival, ki pomeni dobro znamenje. 
Po islamski in zahodni srednjeveški legendi ga je bilo težko ujeti, ukrotilo pa ga je lahko le dekle, ki je bilo še devica. 
Kot svetopisemsko žival iz Stare zaveze so začeli samoroga jemati za alegorijo krščanske Cerkve in ga pogosto primerjali s Kristusom.

hesbet, *Tehtanje srca, obred.

Madžudž, *Jedžudž in Madžudž.

