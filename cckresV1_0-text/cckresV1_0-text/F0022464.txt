Enega najlepših golov na tekmi je zabil Stanko Stepišnik, direktor Ema Orodjarne, ki je imenitno »lobal« predsednika uprave Istrabenza Igorja Bavčarja. 
Kdor pozna Bavčarjeve dimenzije ve, da je moral biti lob imeniten. 
Na tekmi se je izkazal šoštanjski župan Milan Kopušar, ki je sicer zamudil, odigral in odšel. 
Prizadeven je bil tudi žalski župan Lojze Posedel, ki pa mu je po imenitno izvedeni finti in doseženem golu malce padla koncentracija. 
Za Ljuba Žnidarja, polzelskega župana, so po tekmi na Skalni kleti svetniki menda zahtevali občinsko nagrado. 
Kot dober žogobrc se je izkazal tudi slatinski župan Branko Kidrič, ne glede na košarkarsko preteklost pri Libeli. 
Med strelce sta se vpisala še Izidor Krivec, direktor Celjskih mesnin, ki nogometno znanje dokazuje tudi pri igranju golfa, ter Vojko Stermecki, predsednik uprave CM Celje. 
Za regijsko povezovanje je skrbel direktor RRA Boris Klančnik, žalske učence je navduševala prizadevnost njihovega ravnatelja Adija Vidmajerja, mladi nogometaši pa so kritično opazovali znanje svojega trenerja Luke Naprudnika. 
Savinjske barve je zastopal tudi Zdravko Počivavšek iz Term Olimia, da pa savinjski nogometaši niso poraženi, je poskrbel Boris Kranjc, direktor Kolonial in nekdanji golman Šmartnega. 

Osrednji del je pustolovščina. 
Te niso vnaprej pripravljene, oziroma so včasih le nakazane. 
Sproti si jih namreč izmišljuje gospodar temnice, oziroma dungeon master (DM), igralec, ki je v igri »bog in batina«. 
On druščini na pot pošilja trume orkov, on sestavlja dvorce, mesta, luknje in temnice, on določa zaklade in izkušnje, skratka vse. 
Dungeon master, oziroma njegova domišljija je svet, v katerem se igra dogaja. 
In v njem druščina aktivno sodeluje, tako, da DM ni sovražnik druščine , pa tudi ne zaveznik. 
Še najbližje bi bil naravi, z njeno močjo zdravljenja in uničevanja, divjosti in spokojnosti. 
In da, takšne pustolovščine ne moreš končati v enem dnevu, ponavadi pa tudi v nekaj tednih ne. 
Vsaj kakšen mesec potrebujete za tovrstno reševanje princesk, najdaljše igre pa bojda trajajo že več let.

