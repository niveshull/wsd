Prav zato je gornja razmišljanja povsem mogoče prenesti tudi na skoraj desetletje trajajoč problem kormoranov, v katerem sta se spopadla pragmatizem ribiške organizacije s 112 letno tradicijo organiziranega dela in ortodoksni puritanizem ptičegledov, ob katerem bi od lastne grešnosti lahko zardeval sam papež. 
Priznati moram, da bi tudi sam osebno odstrel kormoranov kot ukrep za zmanjšanje populacije zagovarjal kot eno zadnjih možnosti. 
Vendar pa do danes predstavniki Društva za opazovanje in proučevanje ptic niso bili sposobni strpnega in konstruktivnega dialoga in niti z enim samim uporabnim predlogom niso nakazali rešitve problema, ki ga z izvajanjem odstrela razen Poljske in Slovenije rešuje cela Evropa. 
Etično nesporno in učinkovito bi bilo zamenjavanje jajc s ponaredki na gnezdiščih ob Baltiku, pri čemer bi bil stalež kormoranov ves čas pod nadzorom. 
Žal pa ptičegledom poide sapa brž, ko je treba zavihati rokave. 
Namesto tega raje javno pozivajo k nepokorščini do izvajanja vladnih sklepov, pri čemer jih - amatersko društvo!!! 
- ministrstvo za okolje in prostor (MOP) ob očitnem pomanjkanju lastne stroke s posebnim veseljem uporablja kot svojo strokovno službo.

Viri:

Lep pozdrav KuB

- Ribič

