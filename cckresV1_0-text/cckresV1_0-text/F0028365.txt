Narodni park C<e1>vennes 11

Lemingi In arktični ekosistem58

Devil’s Tower 65

Meteorski krater 72

Pred približno 180 milijoni let se je odprl Atlantski ocean in pred 60 milijoni let se je Grenlandija začela ločevati od Škotske. 
Takrat so nastale terciarne vulkanske province severne Irske, severozahodne Škotske in jugovzhodne Grenlandije. 
Najstarejše kamnine na Islandiji so mlajše od 60 milijonov let in od takrat naprej je otok neprestano rasel, saj je iz dolgih vulkanskih razpok, ki predstavljajo osnovo za današnje aktivne vulkane, bruhala lava in se nalagala plast za plastjo. 
Kljub vročini v notranjosti Islandije je otok med zadnjo ledeno dobo prekril celinski ledenik, ostanke danes predstavljajo ledeniki in ledeni pokrovi.

Znanstveniki so izrazili mnenje, da so ljudje v nekaterih pripovedih opisali žival, podobno pleziozavru, vodnemu dinozavru. 
Nekateri trdijo, da gre za žival, ki je bila ujeta v jezeru, ko je bilo še odprto na morje, vendar je bilo to že tako davno, da bi se morali za obstoj današnje pošasti ujeti vsaj dve živali. 
Jezero je zelo globoko, voda zaradi šote zelo temna in ob straneh jezera so globoke razpoke; iskanje resnice torej ni lahko.

Great Glen je naravna ločnica med severnim in osrednjim delom Škotske.

Močvirsko rastlinstvo

BAVARSKI GOZD

Ta deviški in prvobitni gozd je brez dvoma mednarodno pomemben in za ohranjanje rastja ter raznolikosti življenja v njem so potrebna dodatna prizadevanja. 
V Belorusiji, na drugi strani meje, so zaščitili 870 kvadratnih kilometrov veliko območje, da bi za prihodnost ohranili tisto malo prvotnega evropskega živalstva in rastlinstva, kar ga je še ostalo. 

Svojčas so se zobri, tako kot mnogi drugi veliki rastlinojedci, ki živijo v čredah, v velikem številu pasli v večjem delu Evrope. 
Neusmiljeno krčenje njegovega habitata je drastično zmanjšalo število zobrov in v 17. stoletju je obstajala resna nevarnost, da izumrejo. 
Zober se je ohranil le na dveh krajih: v gozdu Bia<l1>owieza in v Visokem Kavkazu v Rusiji. 
Leta 1914 je v gozdu Bia<l1>owieza živelo še okoli 700 zobrov, do leta 1918 pa so bili vsi tisti, ki so živeli v divjini, mrtvi. 
Nekaj zobrov iz gozda Bia<l1>owieza se je ohranilo v ujetništvu in počasen, vendar vztrajen program razmnoževanja v ujetništvu je omogočil povečanje njihovega števila. 
Leta 1939 so nekaj živali že lahko spustili v divjino. 
Danes živi v gozdu Bia<l1>owieza čreda okoli 260 zobrov, skupaj s približno 200 zobri s Kavkaza je to celotna populacija v divjini živečih zobrov. 
Čeprav so še vedno ranljivi in ogroženi, se njihovo število vsako leto poveča. 
Zaščita njihovega habitata napoveduje varno prihodnost.

40-41

Narodni park Visoke Ture

Alpe so najpomembnejša gorska veriga v Evropi in izvir nekaterih največjih največjih rek.

Italija

Mesto Kalab<a1>ka leži v podnožju gorovja Pindos na robu široke doline reke Pini<o5>s. 
Nad pokrajino vladajo okoliški hribi. 
Pobočja, nekatera porasla z drevjem, druga gola, se najprej dvigujejo počasi, nato postanejo bolj strma in zavita v sparino izginejo v daljavi. 
Na severu pa pritegnejo oko nenavadni stebri Met<e2>ore.

PICOS DE EUROPA

Jezero napaja več kot 300 rek, iz njega teče le ena, Angara, ki se kasneje združi z Jenisejem, ta pa se visoko nad severnim tečajnikom izliva v Karsko morje. 

V jezeru živi več kot 50 vrst rib, med njimi znane vrste kot so ščuka in ostriž, skoraj za polovico pa je endemičnih vrst kaplja in drugih. 
Dve vrsti, ki pripadata družini Comephorus, sta povsem prozorni in živita v globinah okoli 500 metrov ter v popolni temi. 
Večino vrst rib najdemo v plitvih robnih delih jezera in kljub velikim prostranstvom globokih voda živi v njih le pet vrst. 
Teh pet vrst predstavlja več kot 75 odstotkov vseh rib v jezeru.

Kljub odročnosti je Bajkalsko jezero -- in z njim njegovo živalstvo in rastlinstvo -- močno ogroženo. 
V zadnjih letih je postalo to območje bolj dostopno in skupaj z ljudmi so prišli tudi njihovi odpadki ter povečano uničevanje krhkih habitatov. 

Tisti, ki v lepem, sončnem vremenu občudujejo lepote izvirov v Pamukkalah, v odročnem predelu zahodne Turčije, ugotovijo, da je pogled nanje res nekaj izjemnega -- še najbolj podoben pogledu na ledeni slap. 
Območje je priljubljeno že več stoletij, izviri in lehnjak pa morata biti tukaj še dosti dlje. 
Že od pradavnih časov so znane zdravilne lastnosti nekaterih mineralnih voda in Rimljani so tu, okoli izvirov, zgradili termalno zdravilišče Hierapolis. 
V nasprotju z lehnjakom rimsko zdravilišče ni preživelo divjanja časa, a ruševine so lepo vidne in na istem mestu je zgrajeno moderno zdravilišče.

Zgoraj: krhko naravno ravnovesje, ki je obstajalo med orjaškim pando in njegovo glavno hrano, bambusom, je porušil človek.

Griči s strmimi pobočji, ki so v povprečju visoki okoli 100 metrov, se dvigujejo s svetlo zelenega dna dolin in vrsta za vrsto zašiljenih vrhov se izgublja v daljavi. 
Številne griče pokrivajo plezavke in majhna drevesa, ki so si našla oporo na strmih pobočjih; drugi se nenadoma obarvajo, ko zacvetijo orhideje. 
Včasih so odeti v meglice in njihov odsev v počasnih vodah reke Li jim daje mističen videz, ki je že stoletja navdih mnogim umetnikom in pesnikom.

Najvišja planota na svetu.

Zelene bazene, ki so nastali zaradi vulkanske aktivnosti, najdemo tudi na drugih koncih sveta, nikjer drugje pa ne najdemo zelenih in rdečih jezer skupaj. 
Odgovor na to uganko leži verjetno v kamninah, ki tvorijo dno jezera Tiwoe Ata Polo. 
Magma iz istega vulkana ima pogosto različno kemijsko sestavo. 
Verjetno vsebuje kamnina pod jezerom Tiwoe Ata Polo več železa kot tista pod drugima in prav tako je možno, da je vsebnost kisline v rdečem jezeru višja od tiste v zelenih. 
Močne žveplove in klorovodikove kisline v jezeru raztapljajo kamnine, ki vsebujejo železo, in to povzroča nastanek drugačne barve.

Spodaj in levo: kar težko je verjeti, da so te nenavadne žive barve jezer nastale popolnoma naravno.

Najbolj znani predeli Sahare so sipine, ki so povezane z boji v severni Afriki med drugo svetovno vojno. 
Ta velika območja valovitega peska, znana pod imenom "erg", pokrivajo tudi do 100.000 kvadratnih kilometrov. 
Ponekod so te velike sipine (dune) zelo mobilne in se zaradi vetra premikajo s hitrostjo 11 metrov na leto. 
Oazo Faja nenehno ogroža stalno napredujoča plima dušečega peska. 
Na drugih mestih pa se zdi, da se dune niso premaknile že na tisoče let in jarki med njimi so se spremenili v stalne karavanske poti.

Nasprotna stran: na suhih razpokanih tleh po nevihti vzklijejo semena.

90-91

Jezero številnih ptic

Vulkan Ol Doinyo Lengai 

Najpomembnejši del varovanega območja predstavlja krater ali kaldera Ngorongoro, ostanek enega od številnih ugaslih vulkanov na tem ozemlju. 
Kaldera Ngorongoro ni le eno najbolj veličastnih zatočišč za visoko divjad v Afriki, ampak je tudi ena največjih kalder na svetu, saj meri v premeru 14,5 kilometrov in je globoka od 610 do 762 metrov ter pokriva ozemlje, veliko 264 kvadratnih kilometrov.

Zgoraj: črnega nosoroga, krotkega rastlinojedca, so zaradi roga pripeljali skoraj do izumrtja.

Leta 1938 pa je ribič iz majhne vasi na Komorih blizu severozahodnega konca Madagaskarja izvlekel mrežo in v njej našel ribo, ki je ni videl še nikdar. 
Riba je v vročini začela hitro razpadati in je bila že v zelo slabem stanju, ko jo je lahko pregledala znanstvenica Marjorie Courtenay-Latimer, ki je na ulov naletela slučajno. 
Ob pregledu je bilo nedvoumno ugotovljeno, da je ta riba starodavna resoplavutarica, za katero so domnevali, da je izumrla pred 70 milijoni let. 
V čast njeni odkriteljici so jo poimenovali latimerija (Latimeria chalumnae). 
Po ulovu prvega primerka so leta 1952 v vlečni ribiški mreži našli še enega, kasneje so jih ujeli še nekaj, vse v istih globokih vodah vzhodno od južnoafriške obale, med Mozambikom in Madagaskarjem.

Table Mountain je severni konec gorske verige, ki leži med Cape Townom in Rtom dobrega upanja. 
Veriga je zgrajena iz peščenjaka in kvarcita, ki ležita na starejših granitih in skrilastih glinovcih. 
Vzhodno od Table Mountain se dviguje 975 metrov visok Devils’ Peak, na zahodu pa manjša hriba Lion’s Head (640 metrov) in Signal Hill (335 metrov).

Megleni “namizni prt” pokriva vrh Table Mountain, nikoli pa se ne spusti do nižjih pobočij. 
Jugovzhodni vetrovi prinašajo oblake in jih potiskajo proti severu, navzdol po pobočjih proti Cape Townu, vendar se ponavadi ne zadržijo dalj časa. 
Na vrhu nastanejo oblaki zelo hitro, zato je vreme nepredvidljivo. 
Sloves slabega vremena temelji na količinah padavin: V Cape Townu pade650 mm dežja na leto, na vrhu Table Mountain pa v povprečju 1830 milimetrov.

Velik del Grenlandije leži severno od severnega tečajnika, zato v dolgih zimskih mesecih ne vidi sonca. 
Poleti gosti Grenlandija veliko število ptic, ki tam gnezdijo, ter rastlin -- in vsi želijo kar najbolje izkoristiti 24 urno svetlobo.

Izjemno območje ohranjenih dreves v kanadskem delu Arktike.

Kdor potuje severno od meje med Kanado in ZDA gre najprej skozi zmerne, mešane gozdove, nato skozi iglaste gozdove ter prek drevesne meje v tundro. 
Tu je podnebje za drevesa preveč ostro in edina drevesu podobna rastlina je arktična vrba, ki zraste le nekaj centimetrov visoko. 
Na otokih kanadske Arktike raste le malo razen lišajev in mahov, ki se pretolčejo skozi nekaj mesecev kratko arktično poletje, ko sije sonce. 
Pravo presenečenje je povzročil narednik vojske ZDA David Brainard, član Grelyjeve arktične odprave, ki se je leta 1883 vrnil z otoka Ellesmere s primerki okamenelega lesa iz fosilnega gozda.

Voluharice živijo tako kot lemingi pod snežnim pokrovom in se hranijo s semeni, rastlinami in žuželkami, tako ne potrebujejo ne zimskega spanja niti jim ni treba zapustiti bivališča, da bi si poiskale hrano. 
Tudi planinski zajec se je prilagodil okolju. 
Pozimi je njegov kožuh obarvan belo, zato je na snegu skoraj neviden; to ga ščiti pred plenilci. 
Vso zimo se hrani z rastlinami, ki ležijo globoko zmrznjene pod snegom. 

Karibu in človek

Park je sorazmerno majhen in pokriva le 60 kvadratnih kilometrov ozemlja, vendar je edinstven kraj. 
To območje je bilo okoli 75 milijonov let geološko stabilno -- ravno prav, da so sile erozije ustvarile v pesku in glini čudovite klife in strma pobočja, jarke, kanjone in vintgarje. 
V mezozoiku, ko so se te kamnine nalagale, so po močvirjih brodili in se sprehajali dinozavri. 
To so našli ostanke kakih 35 vrst dinozavrov in morda jih bodo še več. 
Številni so razstavljeni v odličnem Tyrrelovem muzeju na Paleontološki postaji, kjer je na voljo avdiovizualni prikaz naravnega okolja v parku in nekaterih do sedaj opravljenih del. 

Starodavni skrilovci Burgess omogočajo vpogled v presenetljivo raznolikost morskih nevretenčarjev, ki so naseljevali dno morja in nad njim ležeče vode v paleozoiku, pred okoli 515 milijoni let. 
Plasti skrilovca so tako pomembne zaradi izredne ohranjenosti ostankov živali z malo ali nič trdnih delov, to je posledica nenavadnih pogojev, pod katerimi so fosili nastali.

Opisi različnih živali na podlagi kot papir tankih fosilnih ostankov nam dajejo vpogled v raznolikost življenja pred 515 milijoni let, druge študije pa so ustvarile sliko o tem, kako bi bilo takratno morsko dno videti današnjemu potapljaču.

Pred približno 25 milijoni let je bila v zahodni Nebraski položena plast peščene gline in kasneje čeznjo še plast peščenjaka. 
Sčasoma je erozija odstranila večji del teh sedimentov in ostali so le manjši, rahlo odpornejši deli. 
Eden teh ostankov je Chimney Rock, kupola z 99 metrov visokim vrhom iz peščenjaka. 
Za pionirje, ki so se po Oregonski poti podajali proti zahodu, je bila pomembno znamenje, saj so jo lahko videli okoli 48 kilometrov daleč. 
Čeprav so poimenovali tudi druge geološke formacije ob poti, imajo pogosto prav Chimney Rock za simbol ameriških selitev proti zahodu v 19. stoletju.

Zgoraj: čudoviti skalnati vrhovi v kanjonu Bryce močno spremenijo barvo, ko jih oblije sončna svetloba.

Zgoraj: skupina orjaških sekvoj, znana pod imenom The Senate Group (Senatna skupina).

Glavna industrija na otoku je že od nekdaj pridelovanje sladkornega trsa. 
Leta 1835 so odprli prvi obrat za predelavo sladkornega trsa in delavce so pripeljali s Kitajske, Japonske in Filipinov, zaposlitev pa so našli tudi domačini. 
Številni delavci so se na Kauaiju naselili za stalno in otok je narodnostno izredno pester. 

V odročnem jugovzhodnem delu Venezuele leži blizu meje z Gvajano in Brazilijo višavje La Gran Sabana. 
Najvišja gora Venezuele, 2825 metrov visoka Roraima, leži prav na meji in na njenem južnem robu izvira reka Caron<i1>, ki se kasneje izlije v Orinoko. 
Na severozahodu leži Auy<a1>n Tepuy (2515 m), najvišja točka visoke planote, ki se strmo dviguje nad bujno okoliško džunglo. 
Planota je zgrajena iz vodoravno ležečega bledo rdečega peščenjaka, razrezanega s številnimi prelomi in navpičnimi razpokami, spremenjenimi v odtočne kanale za tropske deževne nevihte, ki pogosto poplavijo to območje. 
Nekaj tega dežja napaja tudi reko Chur<u1>n, pritok reke Caron<i1>, ki se počasi vije po planoti, dokler ne priteče do prepada na severnem robu. 
Na tej točki pride do veličastne spremembe. 
Na kratkem pobočju reka poveča hitrost in se nato samomorilsko požene v praznino. 
Prvi padec čez previs je globok 807 metrov, po oviri v steni zgrmi voda še 172 metrov globoko v ogromen bazen sredi džungle v podnožju gore; celotni vodni padec meri 979 metrov. 
Iz daljave se tanka bela črta na zgornjem robu prepadne stene postopoma razširi v široko belo zaveso vodnih kapljic, ki zgrmijo navzdol in se izgubijo v zeleni preprogi džungle. 
Ob deževnem vremenu spremljajo tega kralja med slapovi številni manjši curki vode, ki izvirajo v razpokah v peščenjaku pod robom prepadne stene. 
Slap je elegantno preprost in obenem veličasten ter si povsem zasluži sloves najvišjega slapu na svetu. 

AYERS ROCK IN MOUNT OLGA

Tasmanija leži ob jugovzhodni obali Avstralije, od katere jo loči Bassov preliv. 
Iz Avstralije lahko odletimo v Devenport, Hobart in Launceston ali pa se odločimo za nočno vožnjo s trajektom od Melbourna do Devenporta.

Nasprotna stran: v zimskem območju hranjenja se ob obali Mehike dviguje iz globin ogromna masa sinjega kita.

Ledeniki na Antarktiki so največji na svetu preprosto zato, ker sestavlajo sistem odtoka ledu z največjega celinskega ledenika na svetu. 
Mnogim ledenikom bi bolj ustrezalo ime ledeni tokovi, saj nimajo natančno določenih robov. 
Kjer pride ledenik do obale v zalivu, začne plavati in ponavadi ustvari ledeno polico. 
Če pride ledenik do morja na ravnem delu obale, ne nastane ledena polica, ampak ledenik preprosto nadaljuje pot v morje, kjer začne plavati na vodi. 
Tak podaljšek ledenika ali ledeniški jezik je ponavadi zelo nestabilen; del ledenika Erebus, ki se steka v McMurdovo plitvino, kljub temu pogosto sega v morje okoli 10 kilometrov daleč, preden se odlomi. 
Največji ledeni polici na Antarktiki -- Rossova in Filchnerjeva -- sta tako veliki, da ju napaja več ledenikov in ledenih tokov. 
Rutfordov ledenik, ki teče mimo Ellswortovih gora v jugozahodni kot Ledene police Edith Ronne, je na mestu, kjer začne plavati, debel okoli 1,6 kilometra in je najdebelejši plavajoči led na svetu.

Desno: pogled na enega najbolj znamenitih krajev na Antarktiki, Mount Erebus, z vrha katerega se vije oblak pare.

Otok Deception pripada otočju Južni Shetland, ki je dobilo ime zato, ker leži na enaki zemljepisni širini kot Shetlandski otoki na Škotskem. 
Otoke je februarja 1819 odkril William Smith z dvojambornico Williams na poti iz Buenos Airesa v Valparaiso. 
Ko je plul okoli rta Horn, ga je zaneslo s poti proti jugu. 
Obstaja verjetnost, da je Nizozemec Dirck Gherritz opazil otočje leta 1599 in da so ameriški lovci na kite vedeli zanj že nekaj let pred odkritjem, vendar so iz poslovnih razlogov o tem molčali. 
Vrhovno poveljstvo mornarice je najelo ladjo Williams in za poveljnika postavilo Edwarda Bransfielda, Smitha pa za krmarja; njihova naloga je bilo kartiranje otočja Južni Shetland v poletni sezoni 1819-20.

C<e1>vennes 28-9

Egipt 86-7

Fudži, gora (Fuji-san) 78-9

Okavango, delta reke 112-13

Rusija 56-9

Ust-Lenskij, naravni rezervat 59

ROBERT HARDING PICTURE LIBRARY 49 Tirolski Dolomiti, 66-7 apnenčasti griči v Yangshuoju, 69 rumena reka, 76 šotori nomadov, jaki in gore, Tibet; 83 Keli Mutu kraterska jezera, 144-45 Grand Canyon.

