V 18. krogu nagradne igre loto so bile izžrebane naslednje številke: 2, 3, 8, 24, 26, 33, 39 in dodatna 30.

DANES

Panathinaikos je evropski košarkarski prvak! 
Grkom je sredi Bologne uspel podvig, saj so v hramu italijanske košarke izbranci Željka Obradoviča (zanj je to že peti naslov, drugi s Panathinaikosom) porazili lanske zmagovalce evrolige in po mnenju večine glavne favorite letošnjega final foura, Virtus Kinder. 
Pritisk javnosti je očitno spodrezal krila italijanskim košarkarjem, pri katerih je izjemno predstavo prikazal slovenski reprezentant Matjaž Smodiš, ki je dosegel 23 točk.

V soboto so bile odigrane prve tekme novega državnega balinarskega prvenstva. 
Za poslastico uvodnega kroga sta poskrbeli ekipi Lokateksa Trate in Mlinarja Padne. 
Lanski državni podprvaki iz Padne so bili na svojem balinišču s 13:11 boljši od branilca naslova državnega prvaka.

Letošnjo folklorijado so pozdravili slovenski veleposlanik v Berlinu Alfonz Naberžnik, županja mesta Essen Annette Jäger in predstavnica zunanjega ministrstva RS Vesna Gornik.

