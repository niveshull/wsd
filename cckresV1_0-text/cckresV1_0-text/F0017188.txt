in nekaznovanosti ter podpiranje mednarodnih kazenskih sodišč, boj proti rasizmu in ksenofobiji ter diskriminaciji manjšin in varovanje pravic domorodnih ljudstev. 
Leta 2006 je Evropski parlament uspešno izboril, da se za tovrstne dejavnosti ohrani ločeni instrument. 
Spodbujanje gospodarskih in socialnih državljanskih pravic v Uniji, ukrepi proti rasizmu, verski nestrpnosti in ksenofobiji ter obravnava prosilcev za azil in sezonskih delavcev spadajo k osrednjim zadevam Evropskega parlamenta. 
Stanje temeljnih pravic v Evropski uniji obravnava Odbor za državljanske svoboščine, pravosodje in notranje zadeve. 
Državljani, ki menijo, da so bile kršene njihove temeljne pravice, se lahko obrnejo na Evropskega varuha človekovih pravic in na Odbor Evropskega parlamenta za peticije. 
Varuh človekovih pravic se ukvarja s pritožbami na delovanje organov EU, Odbor za peticije pa s peticijami v zvezi s kršitvami pogodb med državami članicami, ki so morale pogosto zaradi postopka kršenja pogodbe spremeniti svoje zakone, da bi jih prilagodile pravu Skupnosti.

Leyla Zana je bila že eno leto v zaporu, ko ji je Evropski parlament leta 1995 podelil nagrado Saharov zaradi njenega pogumnega zavzemanja za človekove pravice in za iskanje miroljubne in demokratične rešitve sporov med turško vlado in kurdskim prebivalstvom. 
Ko je Leyla Zana branila pravice svojega moža, ki je bil v priporu, je leta 1991 kandidirala na turških parlamentarnih volitvah in v svojem volilnem okrožju Diyarbakir zbrala 84 odstotkov glasov. 
Ob izvolitvi je Kurdom obljubila, da «se bo borila, da bosta lahko kurdski in turški narod živela skupaj v demokratičnem sistemu.» Zaradi svojih govorov in člankov, v katerih je branila pravice Kurdov, je bila Leyla Zana skupaj s tremi drugimi kurdskimi poslanci, člani kurdske stranke za demokracijo, obtožena članstva v prepovedani Kurdski delavski stranki (PKK) in bila decembra 1994 na Sodišču za državno varnost v Ankari obsojena na 15-letno zaporno kazen. 
Leta 1997 ji je vlada ponudila izpustitev iz zdravstvenih razlogov, vendar jo je Zana odklonila. «Pričakujem pomilostitev vseh političnih zapornikov. 
Nočem, da bi me izpustili zaradi zdravstvenih razlogov, medtem ko bi moji politični prijatelji še naprej ostali v zaporu.» Po zaključku obnovljenega sodnega postopka v letu 2003, ki ga je Evropsko sodišče za človekove pravice tako kot prvega označilo za nepoštenega in nesvobodnega, je sodišče odločilo, da morajo nekdanji kurdski poslanci odslužiti preostanek zaporne kazni. 
Dne 9. junija 2004 pa se je turško pritožbeno sodišče odločilo za razveljavitev obsodb in izpustitev ujetnikov. 
Tako je 14. oktobra 2004 Leyla Zana na slavnostni seji v Bruslju lahko končno osebno spregovorila pred plenumom Evropskega parlamenta.

Nurit Peled-Elhanan

