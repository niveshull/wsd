Ljubljana - Košarkarji s Kodeljevega so večji del srečanja vodili, v prvem delu največ s 7 točkami razlike. 
Po odmoru so se Sežanci približali na 37:35, vendar je bilo v 27. minuti že 53:44 za Moščane, a so se igralci Kraškega zidarja po nekaj napakah gostiteljev v 36. minuti znova približali na 2 točki - 65:63. 
Slovanovci pa le niso dovolili presenečenja. 
Vse niti igre je v svoje roke prevzel najboljši strelec tekme Lakovič, ki je z dvema trojkama in košem v 38. minuti povišal na 73:63 in odločil tekmo.

