Mesto v recesiji in njegovi prebivalci nestrpno in z velikimi upi pričakujejo visok obisk, saj se domov vrača ena najbogatejših žensk, ki se je pred mnogimi leti revna potepla v veliki svet. 
Župan in meščani srčno upajo, da bo njihova Claire prinesla svež kapital za zagon propadlih tovarn in s tem spodbudila gospodarsko rast. 
Z velikim veseljem jo pričakuje njen bivši ljubimec, zdaj že oče dveh odraslih otrok, trgovec Alfred Ill, ki mu spričo obubožanosti someščanov tudi trda prede.

Spektakelska komedija iz leta 1956, s katero bo z našega odra prvič spregovoril že pokojni švicarski dramatik Friedrich Dürrenmatt, ne prizanaša nikomur, temveč neusmiljeno šiba vse sloje družbe in vse veje oblasti ter z ostrino in aktualnostjo svoje pisave dokazuje, da je to delo za 21. stoletje.

»A ima kdo koordinate? 
– Dekameron je ta kraj. 
– Ja, Drekameron!«

Mednarodno uveljavljena sodobna kanadska dramatičarka Carole Fréchette (1949) je za svoja dela prejela že vrsto nagrad, med njimi tudi »Siminovitch Prize«, najbolj prestižno nagrado kanadskega gledališča. 
Drama Sobica na vrhu stopnišča, s katero bo prvič predstavljena slovenskemu občinstvu, je bila uvrščena med pet nominirancev za pariško nagrado »Grand Prix de littérature dramatique 2009«.

