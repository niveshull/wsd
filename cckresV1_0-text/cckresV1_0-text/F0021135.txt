Da in ukinjamo ga zato, ker bojda ni po nomenklaturi. 
Prve generacije dijakov, ki so zaključile šolanje, pa so super in delodajalci jih hvalijo. 
Ko na to iz šol opozarjamo, nas v Centru za poklicno izobraževanje prepričujejo, da program ni primeren, da ni skladen z nomenklaturo…

V žalskem Savinovem salonu se lahko obiskovalci sprehodijo med deli Trstenjaka, Maleša, Ščuke, Lovrenčiča, Arzenška, Pavletič-Lorenčakove, Zavolovška, Šalamona, Španzla, Godca in Zavška, svoj delež pa so dodali še Boljka, Herman in Kirly. 
Velikokrat so bili omenjeni motivi hmelja, hmeljišč, savinjskih gričev…., po besedah likovne kritičarke Marlen Premšak pa so umetniki skupaj in vsak po svoje v dolini zelenega zlata iskali podobe preteklosti in sedanjosti v povezavi z domačini, ki so hmelj pozlatili. 
Razstavo, ki bo v Savinovem likovnem salonu na ogled do 29. junija, je odprl žalski župan Lojze Posedel, kulturni program pa so pripravili učenci Glasbene šole Žalec. 
Navdušenje nad zelenim zlatom je izrazil tudi predsednik mednarodnega hmeljarskega združenja Martin Jolly, ki je v imenu številnih gostov iz tujine poudaril ugled, ki ga žalski IHP uživa v svetu. 

Na Dobrni so slovesno odprli Vinsko-turistično pot, ki vodi po vinogradih občine pod Paškim Kozjakom. 
Gre za krajšo in daljšo pešpot, ki se začneta na kmetiji Mihaela Šventa, pobudnika oživitve vinogradništva v tej občini ter dobitnika letošnje Zlate plakete občine Dobrna. 

