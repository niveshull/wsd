Bronwen Hughes

Ocenjevalci iz Bruslja, čeprav jih je treba zaradi njihovih interesov vseeno vzeti vsaj nekoliko z rezervo, se namreč v svojih poročilih iz leta v leto dolgočasno ponavljajo, ko ugotavljajo, da je Slovenija tako po zakonodajni plati kot po uveljavljanju drugačnih pravil prav pri vprašanju tujih investicij od vseh kandidatk najbolj oddaljena od željenega stanja ali norm evropske stvarnosti. 
Populistični besednjak o "škandalozni razprodaji slovenskega premoženja", "ponižujočem vdiranju tujega kapitala", "špekulantstvu tujcev", "kolonizaciji domačih podjetij" ipd. je v svetovnem poslovnem svetu današnjih dni bolj ali manj smešen, saj vprašanje že zdavnaj sploh ni več izbira med dvema "ali", ampak kako s čim manj stroški in čim več koristmi en in edini recept izvesti v praksi.

