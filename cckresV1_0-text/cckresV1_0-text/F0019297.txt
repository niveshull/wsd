Senka Dreu

(jkr)

Da bi današnjo sejo končali že pred 18. uro, je včeraj predlagal vodja poslanske skupine ZLSD Miran Potrč, povedal je, da morata vsaj dva poslanca ZLSD po 16. uri na občinske proslave ob dnevu upora. 
Anderlič (LDS) je ocenil obratno, da bi bilo modro danes vse postopke končati zaradi praznikov v prihodnjih dneh. 
Hitro odločanje parlamenta je mogoče, sta soglašala Janša (SDS) in Peterle (SKD). 
Potrčevemu predlogu je Janša ugovarjal, češ da občinske proslave praznika niso tako pomembne kot izvolitev nove vlade, zato ni razlogov, da bi sejo prekinjali pred 18. uro. 
Državna proslava se začne ob 20. uri. 
Potrč je odgovoril, da ni dilema, ali smejo poslanci le na državne ali tudi na občinske proslave, bolj je vprašanje, ali spoštovati praznik ali pa iti na roko poslancem, ki si želijo v prihodnjih dneh na dopust. 
O mandatarju je mogoče, je dodal Potrč, odločati tudi še v petek ali soboto. 
Anderlič je dodal, enako pa je napovedal Podobnik, da naj zbor danes do 18. ure opravi, kolikor bo mogoče, če pa do večera vsi postopki ne bodo končani, naj se parlament spet sestane v petek.

