Na prostoru slovenske turistične ponudbe so obiskovalci lahko spoznali tudi Dolenjsko turistično zvezo s promocijskim gradivom, izdelki domače obrti, kulinariko in vini, iz celega območja južno od Ljubljane pa poleg nje samo še Občinsko turistično zvezo Brežice. 
Turistična zveza Slovenije je na sejmu z razstavo spominkov poskušala vzpostaviti borzo spominkov. 
Razglasili so najboljše spominke v letošnjem letu, pri čemer so se med tri najboljše uvrstili tudi spominki Posavskega muzeja v Brežicah.

Antolovič je v karieri pedagoškega delavca opravljal nekako tri vrste dela: učil je matematiko, bil je predstojnik Gimnazije in ravnatelj celega srednješolskega centra, kot že rečeno, in svetovalec v Zavodu za šolstvo, v organizacijski enoti Novo mesto. 
Kot svetovalec se je v zavodu podrobneje ukvarjal s svojim temeljnim študijskim področjem in je bil dejaven v skupini, ki je v okviru republiškega Zavoda za šolstvo pripravljala temeljne učne cilje matematike v osnovni šoli. 
Svojo željo po strokovnem komuniciranju s širšo javnostjo je uresničeval tudi kot predavatelj matematike na brežiškem oddelku mariborskega Vekša. 

