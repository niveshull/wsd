Valove oz. doline in grebene v planetarnih razsežnostih splošnih zahodnih tokov, pomike njihovih osi in tokove v njih se nam kažejo na t. i. višinskih vremenskih kartah - navadno s plastnicami (izohipsami) 500 mb ploskve ki leno plahuta na višinah okrog 5,5 km nad morskim nivojem - slika 1.15. 

Vzemimo za primer zelo velik prostor, natlačen z gibajočimi se avtomobili, na katerem so na severni strani modri, na južni rdeči in v sredini med njimi beli avtomobili. 
Modri in rdeči se lahko zbližajo le, če se beli levo in desno (oz. proti zahodu in vzhodu odmaknejo in odpeljejo - slika 2.7. 
Če pa bi se beli od strani tlačili proti sredini, bi modre in rdeče še bolj razmaknili. 
Če bi si zdaj hoteli ustvariti prostorsko sliko (še v višine), bi v svoji predstavi morali uporabiti še modre, bele in rdeče helikopterje, pri čemer bi nad modrimi pri tleh bili v višinah rdeči, vendar na isti višini rdeči vedno južneje od modrih.

Druga razlaga nastanka ciklona v zmernih širinah, ki pa prve ne izključuje, sloni na ugotovitvah razvoja značilnih valov. 
Primerna kombinacija vetrovnega striženja in teperaturnih razporeditev ob polarni fronti ustvarja take vodoravne valove, ki kar naprej naraščajo in se "zlomijo" ter s tem preidejo v ciklone. 
V naravnih razmerah je to najbolj verjetno za valove valovnih dolžin okrog 2000 km, zato imajo tudi cikloni zmernih širin največkrat prav tako velik ali malo manjši premer.

Ne smemo pa tropskih ciklonov oz. tajfunov zamenjevati s tornadi. 
Tornadi so glede na tajfune oz. hurricane prav majhni, saj imajo največkrat premer med 0,1 in 1 km. 
To so lijakasti vrtinci, ki se spustijo navzdol iz nevihtnega oblaka in jim nad morjem pravijo trombe - slika 3.11.

Večina padavin nastane nad nami tudi poleti kot sneg, saj so temperature 3 ali 4 km visoko navadno že pod 0 oC. 
V visokih planinah, kjer je hladneje, sneg tudi pade in celo poleti obleži, do nižin pa se stali in pade kot dež. 
Oblačne in meglene kapljice so namreč tako majhne, da jih je treba okrog milijon za eno dežno kapljo. 
Zato dobimo s slučajnimi trki kapljic kvečjemu šibko pršenje, nastanek dežja in ploh pa terja posebne razmere in procese.

5. 
ANTICIKLONI

Ob tem, ko se zračne plasti spuščajo, pa se ne samo ogrevajo, ampak tudi stabilizirajo. 
To pomeni, da bolj dušijo navpična gibanja in mešanja zraka in s tem dušijo ali preprečujejo razvoj kopastih oblakov in s tem neviht. 
Večja stabilnost zračnih plasti po spustu je posledica tega, da so pritiskove ploskve v višinah, kjer je zrak redkejši, bolj razmaknjene in se pri spustu zgornji del spuščajoče se plasti bolj ogreje, kot spodnji. 
Zato v spuščeni plasti temperatura manj izdatno pada z višino ali celo raste - to pa je temperaturna inverzija, za katero že vemo, da je močno stabilna in preprečuje navpična gibanja zraka.

Najbolj značilna po spredaj omenjenih lastnostih je burja, ki se pojavlja predvsem v primorskih predelih. 
Grebeni, ki ločujejo sorazmerno topel primorski zrak od hladnega v zaledju, omogočajo, da se hladen in gostejši zrak, ki priteka od severa, kot slap prelije pod toplejšega in redkejšega obmorskega. 
S spuščanjem poveča hitrost, izjemoma celo kar do 50 m/s oz. 180 km/h. 
Na zgornji meji hladnega zraka nastanejo razna valovanja, zato se hladen zrak v valovih oz. paketih preliva in se delno kotali čez grebene, kar ustvarja glavne sunke burje - slika 7.8. 
Vpliv trenja ustvarja dodatne vrtnice raznih velikosti, kar vse povzroči, da je burja res zelo sunkovit, hladen in suh veter (v katerem se pršut ravno prav osuši).

Nevihte v zmernih širinah nastanejo največkrat ob hladni fronti. 
Lahko pa nastanejo tudi pred njo ali še daleč za njo, saj priteče s hladno fronto, zlasti poleti, hladen zrak nad toplo podlago, kar povzroči navpična mešanja oz. konvekcijo. 
Pri hladni fronti, ki je pogosto pas neviht, je posamezne težko ločiti eno od druge; posamezne nevihte pred fronto ali za njo pa imajo značilen razvoj, ki traja eno do dve uri, in je prikazan na sliki 8.11. 
Dviganje zraka ob nastajanju nevihte v oblaku vleče zrak pri tleh pod oblak in veter piha proti nevihti; nakar nastane kratek premor oz. mir. 
Ko pa zadeva dozori in nastanejo veliki padavinski delci - zrnca, kaplje ali celo toča, udari z njimi proti tlom z višin hladen zrak z značilnim pišem ali viharjem. 
Zdaj piha pri tleh od nevihte proč.

Slovenija meri v smeri vzhod-zahod le 250 km in v smeri sever-jug komaj 170 km. 
Zato je glede na velike vremenske sisteme, ki merijo nekaj tisoč kilometrov, velika le kot fižol na krožniku. 
Kljub temu pa se na tako majhnem območju kak velik vremenski sistem zelo različno odraža. 
Spomnimo se na to, kolikokrat ima naša Primorska sončno, medtem ko je v večini ostale Slovenije oblačno in dež; drugič pa je obratno in ima le Primorska padavine.

- sredozemski ciklon,

Primorski je v takih primerih z meglo in navadno tudi z oblačnostjo prizanešeno. 
Tja dol nad morje se namreč zrak pri severnih vetrovih po malem spušča. 
Spoznali smo že, da že zelo majhne hitrosti spuščanja zraka - nekaj cm/s, v pol dneva zrak dovolj ogrejejo, da lahko vanj izhlapijo oblačne kapljice in nebo se zjasni. 
Poleg splošnega spuščanja zraka v anticiklonih je spuščanje zraka na primorsko stran grebenov (fenizacija) glavni vzrok, da ima Primorska več lepega vremena, kot notranjost Slovenije.

- tedenske in sezonske (dolgoročne) pa so še na stopnji preučevanj.

Oba omenjena vetrova sta za jadralce ob vzhodni obali Jadranskega morja najbolj primerna. 
Morda včasih prešibka, a prijetna za jadranje predvsem zaradi spremljajočega lepega vremena in omogočata lagodno počitniško plovbo brez zamudnega križarjenja zaradi smeri iz katere pihata. 
Jadramo lahko s polnimi jadri, če pa smo na motornem plovilu omogočata prijetno vožnjo zaradi razmeroma majhnih valov. 
V dnevnem času med njima vlada brezvetrje. 

Izleti v naravo, ki so namenjeni predvsem zmerni rekreaciji so lahko s slabim vremenom povsem izničeni ali lahko (s prometno nezgodo ali prehladom) dosežejo prav nasproten učinek od pričakovanega. 
Zato je izlet močno odvisen od pravilne presoje vremenskih razmer in od namena oz. cilja. 
Če smo razgibanja že zelo potrebni, je izlet po primerni, ne preblatni poti tudi ob dežju z dežnikom ali pelerino lahko prav prijeten, zabaven in osvežujoč. 
Seveda pa v takem vremenu ne pričakujmo lenarjenja v travi in uživanja v lepem razgledu. 
Zato naj bo že izbira cilja in namena izleta osnovana na vremenski napovedi in presoji razmer na poti in na cilju. 
Ob slabem vremenu je lahko cilj kak muzej ali toplice in je ob ustrezno previdni vožnji tudi sproščujoč.

