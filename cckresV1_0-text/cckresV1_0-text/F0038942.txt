Lepotica konference pa je sledeč mobitel — Nokia E7! 
Po obliki sodeč je to nekakšen hibrid Nokia N97, nove N8 in tistih starejših, kultnih poslovnih komunikatorjev, tako da mu vzdevek communicator reborn ne dela nikakršne krivice. 
Največja atrakcija je seveda štirivrstična tipkovnica (ki je, mimogrede, zraven dveh robov edin plastični del mobitela) in naj bi po dosedanjih vtisih sodeč bila izvrstna. 
Drsni zaslon se premakne preko podobnega mehanizma kot Nokia N97, ampak glede na to, da še nisem slišal nobenih pripomb glede kvalitete le-tega, dvomim, da bo tu kaj drugače. 
AMOLED zaslon je tu še največji, meri 4 palce (10,16 cm) in je prav tako preplaščen z Nokijino CBD plastjo, pomanjkljivosti so pa podobne kot pri N8-ki: 1200 mAh močna baterija “zahvaljujoč” enotnemu aluminijastemu ohišju ni odstranljiva, kar zna biti določenim poslovnežem ključni detajl pri nakupu novega mobitela. 
Po drugi strani pa Nokia trdi, da je Symbian^3 mnogo manj požrešnejši pri svojih operacijah, kot njegovi tekmeci, tako da bomo morali počakati na test na dlani za več informacij. 
Dosegljiv bo za približno 459€ nekje proti koncu leta. 
Ostale tehnične specifikacije si lahko preberete pod videom.

Razvijalci najbolj priljubljenega blogerskega sistema niso razočarali, saj je aplikacija za Android izredno dobro pripravljena in preprosta za uporabo.

