spomin me doseže z roko mleka in medu

Ukvarjati se z razumevanjem vojne je nevarno blizu ukvarjanju s tem, da bi vojno napravili razumljivo – kar je seveda cilj procesa razsvetljenstva. 
Morda nam je to iskanje razuma omogočilo, da "poskušamo opravičiti vojno": konkretizirano v teoriji, odrejeno v dejstvih, oddaljeno v udobje ugodnega izhodišča. 
Predlagam, da premislimo, kako to iskanje "razuma" dejansko utiša realnost vojne.

Kolonialna Latinska Amerika (vrisati podkraljestva)

V obeh primerih gre za idejo »reševanja« staroselca; v primeru kolonialnih kronistov je bila to osvoboditev staroselca od temačnih sil, divjaštva in zla, slabih navad in idolatrije, v primeru indigenistov pa je bila to predvsem rešitev pred ekonomsko, socialno in politično zaostalostjo. 
V obeh primerih je staroselec tisti objekt, iz katerega so morali tako eni kakor drugi odstraniti vse ovire, ki so jim onemogočale, da bi staroselec postal tak, kakršnega so si zamišljali, vsaki po svojem modelu. 
Tu nas Zermeño opozarja na Foucaultovo povezavo med moderno vednostjo in antično ali srednjeveško vednostjo, katere temeljni element je prav preiskava. 
V procesu prehoda od antične vednosti do moderne se je preiskava postopno sekularizirala, vse dokler ni postala temeljni element nadzora nad populacijami. 
Na začetku je religiozna preiskava pomenila »dobrovladanje dušam«, postopno pa se je preoblikovala v obliko vladanja, ki je vključevalo tudi telesa. 
Preiskava že vsebuje priznavanje, ki je »na zahodu ena od najvišje cenjenih tehnik za proizvajanje resnice«, in »kadar priznavanje ni spontano ali ga ne nalaga kaka notranja nuja, je izsiljeno; prepodi se ga iz duše ali iztrga iz telesa«, kar pomeni, da priznavanje »kot senca spremlja mučenje in ga podpira, kadar odpove«.

Taussig pa je poudaril, da je bistvo Casementove refleksije vendarle v tem, da temeljni vzrok za »nalezljivo nasilnost« upravnikov plantaž ni bilo pomanjkanje kavčuka, temveč pomanjkanje ljudi, sposobnih za delo. 
Strinjamo se lahko z njim, da kolonialnega nasilja in terorja na plantažah ni smiselno izpeljevati zgolj iz kapitalske logike dobrin, kot je delo, saj »discipliniranje« staroselcev za delo očitno ni bil edini motiv za nasilje. 
V tem pomenu Taussiga zanima predvsem simbolna razsežnost terorja. 
Najde jo v osupljivem romanu Srce teme, ki nas dejansko lahko »oslepi in paralizira« z mnoštvom grozljivih podob iz kolonialnega Konga. 

V teh pričevanjih se pojmi travme, spomina in bolečine kažejo na različne in protislovne načine. 
Zdravljenje bolečine naj bi potekalo skozi »javno« spominjanje oziroma, kot pravi slogan južnoafriške Truth and Reconciliation Commission [Komisija za resnico in spravo, TRC]: Revealing is healing. 
Vendar pa se bolečina upira jeziku in formula »razkritje je zdravilo« ne deluje tako preprosto. 
Spominjanje na nasilje ponovno prikliče bolečino, razkrivanje pa je zato travmatično, kar mobilizira pozabo. 
Antonius Robben pravi, da je »pozabljanje nasilja neizogibno povezano s spominjanjem nasilja, ker je za travmatično izkušnjo značilna nezmožnost to izkušnjo bodisi povsem pozabiti bodisi povsem priklicati v spomin. 
Prav zaradi te ovire in brezkončnega iskanja razumevanja je s travmo tako težko opraviti in je spomin nanjo tako obsesiven.«

Ime mi je Rigoberta Menchú

Začetki teh razprav segajo v drugo polovico 20. stoletja, ko je hkrati z revizijo majevskega sakralnega teksta Popol Vuj na pobudo Francisa El Alta, prevajalca iz quiché v španščino, nastala prva majevska jezikovna akademija v Gvatemali: Academia de la Lengua Maya-K'iche [Akademija jezika maya-quiché]. 
V okviru te akademije so med letoma 1974 in 1976 potekali trije seminarji, ki so jih majevski intelektualci pripravili skupaj s člani Coordinadora Nacional Indígena y Campesina [Nacionalna staroselska in kmečka koordinacija, CONIC]. 
Po pričevanjih, zbranih v poročilu Memoria del silencio, je na teh seminarjih sodelovala zelo heterogena skupina udeležencev; razpravljali pa so o izhodiščih, ki naj bi »majevska ljudstva pripeljala do konjunkture«; zvrstile so se številne razprave o tem, kako oblikovati skupno platformo, v kateri »ne bi bilo ne Majev ne ladinov, temveč le bogati in revni«; ta platforma naj bi jih »poenotila« v skupnem boju. 
Podobno je bila tudi Rigoberta Menchú prepričana, da je prav »ločevanje na staroselce in ladine tisto, kar je v Gvatemali prispevalo k situaciji, ki jo živimo«. 
Svojo osebno izkustvo interne kolonizacije je izrazila takole:

Rigoberta Menchú je javno povedala, da tesno prijateljuje z obema kandidatoma, to pa je presenetilo ljudske organizacije, nekatere predstavnike civilne družbe in zagovornike človekovih pravic, ki so njene izjave označili za neodgovorne in neprimerne za Nobelovo nagrajenko, ker nasprotujejo uporu staroselskih skupnosti in izražajo podporo političnim strankam, ki sodelujejo pri njihovem izkoriščanju, podrejanju in pri represiji. 
Njene izjave, če so bile izrečene tako, kakor so jih objavili v množičnih medijih, lahko interpretiramo kot strategijo, ki bi zmanjšala možnosti kandidature Efraína Ríosa Montta. 
Vendar pa je ta strategija zgrešena, ker s takimi manipulacijami sodeluje v igri ekonomskih in političnih oblastnikov, tako v tej konkretni volilni kampanji kakor v vseh dosedanjih. 
Najbolj nas skrbi, da si s takimi izjavami nikakor ne prizadeva za pravičnost, ampak izdaja boje staroselcev, izdaja spomin na lastnega očeta in maže zgodovinski spomin. 
Ta situacija je nadvse protislovna, saj je Oscar Berger Rigoberti Menchú ob različnih priložnostih namenil rasistične opazke, medtem ko so v stranki, katere kandidat je Alvaro Colom Caballeros, tudi vojaki, osumljeni zločinov proti človeštvu.

Desnica, ki poskuša interpretirati našo zgodovino in naše zahteve, privzema ljudske diskurze, tako kot je to že v navadi. 
V svoje vrste vabi tiste ljudi, ki so nekoč bíli dostojanstvene boje in ki so danes del sistema – v zameno so dobili zajetne plače, s katerimi ohranjajo svoje privilegije. 
CACIF danes ne nadzira le tradicionalnih strank desnice, danes kupuje in financira nekatere stranke, ki so se prej sklanjale, da bi nas bolje videle in da bi bile bliže nam. 
Nineth Montenegro, ta spoštovana ženska, ki se je uprla državnemu terorizmu in osnovala prvo organizacijo [GAM], ki je iskala aretirane in izginule, danes za CACIF piše poročila in predstavlja njihove politične strategije podjetniškim lobijem. 
Tako zbira sredstva za podporo Encuentro por Guatemala pri istih družinah, ki so nekoč financirale eskadrone smrti – izvajalce terorja, ki je vzel naše izginule. 
Spremlja jo Rigoberta Menchú, ki ima kot ambasadorka miru v vladi nalogo promovirati turizem na "nenavadnih" ozemljih. 
Obenem zanika boje staroselcev in kmetov in obsoja njihove upore proti zločinskim veleposestnikom. 
S svojimi zapeljivimi besedami zanika zgodovinske boje za zemljo, zahteve za celostno zemljiško reformo, ki bi naredila konec latifundizmu in prekarnim razmeram, v katerih se še vedno rojevajo, rastejo in umirajo cele generacije kolonialnih služabnikov, brez zdravstva, izobrazbe, miru in pravice na zemlji, ki jo obdelujejo.

Transgresije državnega nasilja (1958–1972)

Sistematično uničevanje opozicije vojaškim režimom je v tehnostrateškem jeziku pomenilo smrtno obsodbo za vse vodje staroselskih kmečkih organizacij, delavskih sindikatov in drugih sorodnih skupnosti na politični levici. 
Zanje so bile, kot je rekel Alfonso Orantes na pogrebu znamenitega gvatemalskega kiparja Rafaela Yele Güntherja, znanca mehiškega antropologa Manuela Gamie in vzornika Diega Rivere: » … tri poti: zapor, pregnanstvo ali pogreb.« 
S tem aforizmom se začenja roman La Revolución Guatemalteca [Gvatemalska revolucija], ki ga je leta 1955 napisal Luís Cardoza y Aragón. 
V njem je avtor svoj literarni talent povezal z natančnim poznavanjem zgodovine in razmer, ki so omogočile intervencijo agencije CIA; ta je naredila konec poskusu socialističnega preporoda dežele. 
Podobno sta bila tudi že Miguel Angel Asturias in Rafael Arévalo Martínez, če omenimo le najbolj zveneči imeni gvatemalskega romanopisja iz prve polovice 20. stoletja, »obsedena z zgodovino in mitom«. 
Tako Asturiasov Gospod predsednik kot tudi Martínezov Ecce Pericles: La tiranía de Manuel Estrada Cabrera en Guatemala [Ecce Pericles: Tiranija Manuela Estrada Cabrera v Gvatemali] sta literarno in zgodovinsko temeljni deli, ki si prizadevata raziskati izvore diktatur v Gvatemali. 
Arévalo Martínez je, da bi izrisal portret diktatorja Estrada Cabrera, svoj literarni talent združil s temeljitim zgodovinskim vpogledom, v ospredje pa postavil življenja vsakdanjih ljudi in njihove prepletene zgodbe, ki nakazujejo krizo koncepta »poenotene«, evrocentrične zgodovine. 
Na Asturiasa je pomembno vplival študij etnografije na pariški Sorboni, kjer se je izoblikoval pod mentorstvom Georgesa Raynauda. 
Njegovo prvo etnoliterarno besedilo so bile Gvatemalske legende prvič objavljene leta 1930. 
V dialogu z Jamesom Joycem pa je izpopolnil svoj literarni talent, ki je po mnenju literarnih kritikov dosegel vrh prav v romanu Gospod predsednik, eni izmed najbolj poučnih radiografij delovanja zgodnjih latinskoameriških diktatur, ki je pomemben vir tudi za antropološke študije političnega nasilja v Gvatemali. 
V tem svetu magičnega realizma je oblast delovala na principu »zapora, pregnanstva ali pogreba.« 
Temu nizu lahko v sedemdesetih letih 20. stoletja dodamo še »izginotja«.

V četrtek, 30. aprila 1977 se je štirinajst mater zbralo na Plaza de Mayo, osrednjem trgu v centru Buenos Airesa, nasproti predsedniške palače Casa Rosada, glavnega štaba vojaške hunte diktatorja Jorgeja Rafaela Videla (1976–1981). 
Ko so pred tem posamično spraševale, kje so njihovi sinovi in hčere, so navadno dobile cinične odgovore v slogu: »vaš sin je z nekom pobegnil« ali »vašo hčer so umorili teroristi«. 
V zastraženem mestnem jedru so organizirale miren protestni shod. 
Glave so si pokrile z belimi rutami, se prijele za roke in brez besed naredile krog okoli piramide, ki stoji sredi trga. 
Osrednji element simbolike njihovega protesta so bile bele rute, po katerih so pozneje postale mednarodno znane. 
Naredile so jih iz plenic svojih izginulih otrok in nanje izvezle njihova imena in datume izginotij. 
Vendar pa ruta ni bila zgolj simbol začetka in konca mladih življenj. 
Sčasom so rute dobile vlogo pričevanja, ki strnjeno povzema bolečo izgubo tisoče mater, tudi tistih, ki se niso udeleževale protestov. 
Podobno je »deloval« tudi kraj protesta, Plaza de Mayo, ki ni zgolj osrednji javni prostor in geografsko središče Buenos Airesa, je tudi simbolno središče politične in ekonomske moči, kjer so pustili pečat vsi prelomni trenutki v zgodovini Argentine. 
Matere so prepoznale simbolni pomen tega kraja. 
S tem so si zagotovile, da so bile njihove rute videne in njihova pričevanja slišana, četudi so protesti sprva potekali v popolni tišini. 
Prelomile so z molkom, čeprav niso spregovorile besede.

Te ženske so ugrabili, da bi nas utišali, vendar se jim ni posrečilo. 
Bojijo se nas, bojijo se, da je to slaba reklama za Argentino. 
Zaskrbljeni so zaradi svojega svetovnega prvenstva. 
Me pa se delamo norca iz njihovega prvenstva; hočemo svoje sinove, može in očete. 
Ne zahtevamo nič drugega kot resnico in pravico, da imenujemo to, kar se je zgodilo, zločin.

Pretresljivi pričevanji specialcev sta ponovno obudili preiskavo, na podlagi katere so bili izdani sodni nalogi za aretacijo šestnajstih vojakov in vojaških poveljnikov. 
Nacionalni časniki so aprila 2000 pisali o tem, kako policija ni mogla izslediti nobenega od osumljencev. 
Pri FAMDEGUA so od vlade zahtevali priznanje o protiustavnosti zakonov, ki omogočajo, da se tisti, ki so sodelovali pri poboju, in tisti, ki so ga načrtovali, izognejo sojenju in kazni. 
Med tistimi, ki so se temu še zlasti uspešno izogibali, je bil general Ríos Montt, v tistem času predsednik kongresa. 
Četrtega septembra 2000 so v pisarno FAMDEGUA v prestolnici vdrli maskirani oboroženi vlomilci in skupaj z opremo in ostalimi dokumenti odnesli celotno dokumentacijo primera.

Vračanje, ki se je začelo z uradno spravo med vojaškim poveljstvom in militantno levico URNG, v kateri so bili nekoč aktivni izginuli starši mladih prebežnikov, so mnogi opisovali z besedami »obup«, »travma«, »depresija«, »omrtvičenost« in »izguba sebstva«. 
Z vračanjem povezana socialna rekuperacija oziroma »vrnitev v normalno življenje« je bila v tesnem razmerju s posamičnimi in kolektivnimi spoznanji, da se izginotja niso zgodila le peščici otrok odpornikov, temveč da je vojaška represija tako ali drugače prizadela celo generacijo. 
Podobno trdijo tudi njihovi kolegi v Argentini, ki so zgodbe mnogih povzeli na svoji spletni strani:

Za staroselce je bila neposredna grožnja možnost, da bi zmagal Ríos Montt. 
FRG je namreč premaknila pravne, politične in moralne meje tako, da je izsilila njegovo kandiaturo. 
Odvetniki FRG so izpodbijali 169. člen ustave, ki prepoveduje kandidiranje na volitvah vsem tistim državljanom, ki so kdaj sodelovali v državnem udaru, z argumentom, da zakon ni retroaktiven za državne udare pred sprejetjem zakona, torej pred letom 1986, verski fanatik Ríos Montt pa je postal predsednik z državnim udarom 23. marca 1982. 
FRG je mobilizirala tudi PAC, ki so bile prepovedane s podpisom mirovnih sporazumov (PAC so v zadnjih tednih ugrabili štiri novinarje časopisa Prensa Libre in ubili več kakor 30 aktivistov). 
Štiriindvajsetega junija so zasedli prestolnico – "črni četrtek" se je končal z zasedbo ustavnega sodišča in izsiljeno kandidaturo nekdanjega generala Ríosa Montta, proti kateremu so na mednarodnem kazenskem sodišču že vložene obtožnice za zločine proti človeštvu.

Sestavili bi radi pričevanje uporništva. 
Pokazali bi radi – in to delamo vsakič, ko imamo priložnost –, da moški in ženske iz prejšnje generacije upornikov niso bili niti demoni, žejni krvi, ne mučeniki ne popolni heroji s popolnimi načrti. 
Bili so ljudje, ki so se odločili boriti, organizirati in dati vse od sebe.

Stotine generalov, izvrševalcev državnega nasilja, njihovih tesnih sodelavcev in podpornikov iz političnih, ekonomskih in verskih struktur oblasti je še danes na prostosti (pa ne le v Argentini, Čilu in Gvatemali). 
Še več, nemoteno opravljajo svoje delo, saj jih varuje impunidad. 
Legalizirana nekaznovalnost je nedvomno eden izmed temeljnih elementov v scenariju politične amnezije, a impunidad ni zgolj »pravna nekonsistenca«, saj prežema vsa vlakna družbe. 
Še bolj strah zbujajoča je njena družbena razsežnost:

Da lahko danes nekdo izgine, da se o njem ne ve nič, popolnoma nič; da ni mogoče niti najti niti kaznovati odgovornih; to nam je zapustila diktatura, to je impunidad. 
Impunidad bo imela posledice, čeprav ne "političnih", tudi v prihodnosti. 
Kaj hočem reči s tem? 
Da ne bo več političnih izginulih, vendar pa bomo imeli impunidad na vseh ravneh življenja, na naših delovnih mestih, pri študiju, v vsakdanjem življenju. 
In to je povezano s t. i. "izginulimi v demokraciji", s Sergiom Avalom, z Otoño Uriarte itn. 
Edini, ki ga danes [v Argentini] lahko povezujemo s političnim izginotjem, je priča Jorge Julio Lopez, ki so ga ugrabili istega dne, ko je bila izrečena kazen Etchecolatzu. 
Tisti, ki danes iščejo Lopeza, so bili med diktaturo zaposleni v preiskovalni policiji Buenos Airesa, ki jo je vodil Etchecolatz. 
Nikdar ne bomo našli Lopeza!

Uporniki ...

Colectivo Situaciones, Escraches: Conversación con H.
I.J.
O.S., Situaciones, Buenos Aires, 2000.

Veena Das, Life and Words: Violence and the Descent into the Ordinary, University of California Press, Berkely-Los Angeles-London, 2007.

Roberto González Echevarría, »Cien años de soledad: The Novel as Myth and Archive«, MLN, let. 
XCIX, št. 2, 1984, str. 385--380.

Mario Roberto Morales, »Menchú after Stoll and the Truth Commission«, v: Arturo Arias (ur.), The Rigoberta Menchú Controversy, University of Minnesota Press, Minneapolis & London, 2001, 351--371.

Martin S. Stabb, »Indigenism and Racism in Mexican Thought: 1857-1911«, Journal of Inter-American Studies, let. 
I, št. 4, 1959, str. 405-423.

Politika krutosti in simbolika profanosti 26

Avtosubverzija terorja in etika skupnosti 193

