Prestop ganskega nogometaša Michaela Essiena iz francoskega prvaka Lyona k angleškemu prvaku Chelseaju za 38 milijonov evrov, kot so potrdili v ponedeljek, je najdražji prestop v letošnjem angleškem prvenstvu (premier liga). 
Mladi 22-letni Essien je med drugim potolkel tudi prestop angleškega zvezdnika Davida Beckhama leta 2003 iz Manchester Uniteda k madridskemu Realu, ki je zanj odštel “zgolj” 35 milijonov evrov. 
Skupaj so angleški klubi od začetka prestopnega roka letos zapravili 245 milijonov evrov.

Čeprav domači nogometaši niso zmagali, povečan obisk na ptujskem štadionu verjetno ne bo ostal redek pojav. 
Nedeljska predstava proti Domžalam je bila dovolj raznovrstna. 
Postregla je z evrogolom, atraktivnimi posredovanji vratarjev, domiselnimi akcijami in še z zapletom na klopeh. 
Kako so si igralci želeli, da čim dlje ostanejo udeleženci dvoboja, sta pokazala Kline in Trenevski. 
Oba sta se še nekaj časa po menjavi jezila na rezervni klopi in premetavala stekleničke z vodo.

