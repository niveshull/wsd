Izvedba Preludija in Izoldine ljubezenske smrti, začetka in konca Wagnerjeve glasbene drame, ki je s svojo harmonsko opojnostjo močno zaznamovala kompozicijsko delo v drugi polovici 19. stoletja, je obetala lep večer. 
Razmerja med posameznimi inštrumentalnimi skupinami so bila uravnotežena, melodične misli jasno poudarjene, šef dirigent naših simfonikov Lior Shambadal pa je razprl tudi prostor za izzvenevanje lebdečih harmonij. 
Takšna izčiščena igra je prinesla možnost za vzpostavitve gradacij in značilnih čustvenih valovanj, ki dosežejo svoj vrhunec ob koncu. 
Ta je pokazal, da bi si vendarle želeli še nekoliko več zvočne topline in polnosti ter dokončne predanosti prav vsakemu dinamičnemu in agogičnemu vzgibu.

