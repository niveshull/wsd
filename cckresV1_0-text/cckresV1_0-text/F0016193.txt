Rastko Močnik

ISBN 961-627107-5

Ali torej »obstaja« kaj takega, kar samo zase, »od znotraj«, nima »zunanjosti«, kar pa je za teorijo »zunanjost« (se pravi, možen spoznavni predmet)? 
Če se nekoliko prehitimo, bi lahko rekli še malo radikalneje: kar je glede na instanco, za katero, s stališča katere »nima zunanjosti«, s stališča teorije nekaj »zunanjega«.

Eno prvino smo že vpeljali: konceptualne sheme ali ozadenjska verjetja, verovanjska ozadja. 
Teh ni ne v slovnici ne v slovarju. 
Poskusili smo jih umestiti v »kulturo«, a smo zanjo dognali, da je nekoliko sumljiv epistemološki postulat. 
Zato bomo previdnejši, se pravi, skromnejši. 
Recimo torej, da verovanjska ozadja stopijo v igro ob občevalnem dogodku36. 
Kaj pa je najmanjši občevalni dogodek? 
Ko, denimo, nekdo nekomu nekaj reče. 
Ko torej izreče (urejen) niz členov v nekem jeziku, ko izreče stavek. 
To pa je prav izrek: »zgodovinski« nastop stavka, niza členov, se pravi, »dogodek«, ko neki konkretni govorec ali govorka nekemu konkretnemu ogovorjencu ali ogovorjenki v nekem konkretnem trenutku nekaj reče. 
A s tem »dogodkom« se ustvari še nekaj: izrekovalna situacija.37

Pri verovanjskem ozadju pa je težava v tem. 
Sprejeli smo Davidsonovo tezo, da so verjetja, ki so pomembna za občevanje, »trivialna in skupna« (glede njihove »resničnosti« nam ni treba skrbeti, vsaj za zdaj ne)38. 
V našem izrazju bi rekli, da verjetja pripadajo skupnosti, ki jo »držijo skupaj«, in da posameznik, posameznica vanje verjameta kot pripadnika te skupnosti; glede na individualnega člana, članico skupnosti so verjetja torej »zunanja«. 
A hkrati so tudi samoumevna in samodejna: sprožijo se kar sama od sebe, kot nekaj, kar najbolj pristno in »notranje« pripada posamezniku in posameznici. 
Opisali smo položaj, ko je individuum že uspešno interpeliran v ideologijo. 
Ker pa smo poprej rekli, da so verovanjska ozadja, se pravi ideologija, pogoj za razumevanje, se moramo soočiti s temle vprašanjem: ali potemtakem posameznik, posameznica »razumeta« edinole izreke, izrečene znotraj horizonta ideologije, v katero sta interpelirana, druge pa samo s stališča te ideologije, se pravi, lahko da tudi »napačno«, drugače, kakor so bili izrečeni, mišljeni? 
Ali je potemtakem občevanje lahko uspešno le v obzorju iste ideologije? 
Ali smo se spravili v položaj, ki je še veliko hujši od »kulturnega relativizma«, v položaj ideološkega avtizma?

Prva šala deluje na ozadju »protestantske etike« menjalne korektnosti, pogodbene poštenosti in heroizma produktivnega dela, ki spreminja svet. 
Druga na ozadju resignirane ironije preganjanega ljudstva.41 A vseeno ni treba biti protestant, da užijemo prvo šalo, pa tudi humor druge ni pridržan za pripadnike judovske vere. 
Narobe: omemba pastorja v prvem primeru in versko-etnične pripadnosti krojača v drugem sta tu le zato, da okrepita humorni učinek – šali pa bi delovali tudi brez njiju. 
Naposled pa je čisto vseeno, katere narodnosti in vere, če sploh katere, sta pripovedovalec in tisti, ki se nasmeje.

Zdi se, da se vse bolj pogrezamo v empirizem: zahtevamo vse več dejstvenih podatkov. 
A oglejmo si tole možnost:

I identifikacija

V spisu »Ein Traum als Beweismittel« [Sanje kot dokazni pripomoček] (1913) pa je Freud že podvomil, ali drugotna obdelava res spada k sanjskemu delu. 
Takole pravi:

V prejšnjem sestavku o ideologiji smo omenili »svobodo govora«. 
Nekoliko idealistično, četudi logično, smo jo izpeljali iz »svobode vesti«1. 
A »svobode vesti« nismo gledali »od zunaj«, kakor nanjo gleda pravna ideologija, ki ji je vseeno, kako »misli« pridejo ljudem na misel, in jo zanima le, kako zagotoviti, da osebkov mišljenja ne bi nihče oviral ne pri prakticiranju misli ne pri njihovem izražanju. 
Na svobodo vesti smo pogledali tako rekoč »od znotraj« in se vprašali, v čem je pogoj, da je sploh mogoče postaviti pravni projekt modernih institucij »svobode«.2 Ta pogoj smo določili takole: govoreči subjekt mora biti sposoben, da v misli, besedi in v občevalnem dejanju seže prek obzorja svoje ideologije – v tem je pogoj za možnost govornega občestva, torej tudi pogoj za možnost govorečega subjekta samega; a govoreči subjekt je prav zato tudi sposoben, da se »distancira« od svoje lastne ideologije, od ideološkega obzorja, kamor je interpeliran, – sposoben je ironije, šale, lapsusa, sanj in sanjarjenj.3 

Za teorijo ideologije pa ima ta zgodovinski položaj še veliko temeljnejši pomen: prav iz tega zgodovinskega položaja si je sploh šele mogoče zamisliti projekt teorije ideologije. 
Projekt teorije ideologije, kakor je bil prvič postavljen v Nemški ideologiji8, naj bi proučeval razmerja med izrekovalnim položajem in izreki, razmerja, za katera se domneva, da so sistematična ali vsaj strukturno določljiva. 
Če pa hočemo proučevati odnose med izrekovalnim položajem in izrekom, moramo najprej imeti pojem razlike med izrekovalnim položajem in izrekom. 
Do tega pojma pa ne moremo priti, dokler se ta razlika zgodovinsko ne proizvede. 
Ta razlika pa zgodovinsko ne more nastopiti, vse dokler so razmerja med izrekovalnim položajem in izrekom samonikla, samoumevna, »organska«. 
Šele ko ta razmerja postanejo problematična, je mogoče »opaziti« razliko med izrekovalnim položajem in izrekom, priti do njenega pojma in postaviti projekt raziskovanja razmerij med njima. 
To se pravi, da je projekt ideologije možen šele, ko razmerja med izrekom in položajem, od koder je izrek izrečen, niso več sistematična, nemara niti strukturno določljiva; ko je, narobe, za strukturo značilno prav to, da ta razmerja niso neposredno očitna, da jih ni mogoče vnaprej dognati in da jih iz strukture same pravzaprav niti ni možno določiti. 
Ko jih torej struktura sama (vsaj neposredno) ne določa. 
A projekt teorije ideologije izhaja prav iz podmene, da so ta razmerja sistematična ali vsaj strukturno določljiva: to se pravi, da je teorija ideologije že v svojem projektu aporetična, da samo sebe spodbija.

Če bi hoteli biti nekoliko bolj zadržani, bi lahko rekli takole: projekt teorije ideologije strukturno zamuja za seboj samim; velja nemara za najrazličnejše zgodovinske položaje, zanesljivo pa ne velja za tisti položaj, v katerem je ta projekt sploh postal možen. 
Z drugimi besedami: projekt teorije ideologije strukturno ni sposoben, da bi mislil pogoje za svojo možnost.9 Najprej ni sposoben misliti svojih zgodovinskih pogojev – a iz tega bolj ali manj izhaja, da ni sposoben misliti svojih pogojev možnosti tout court.

Najbolj drastično nezadostna je Althusserjeva vpeljava pojma »individuum«: vpeljuje ga kar nekako samodejno, kakor da bi bil pojem umljiv sam po sebi in kakor da bi bil nekakšen »psevdo-naturalen« pojem. 
Ker ga tako vpelje, tak tudi ostane: psevo-naturen pojem. 
Althusser se ne vpraša, s katerimi pogoji individuum lahko deluje na ta način psevdo-naturne in samoumevne »danosti«. 
Seveda je individuum samoumevna danost v obzorju individualističnih ideologij, zlasti v tisti ideologiji, ki je ta pojem zgodovinsko izdelala in ga tudi institucionalizirala: v obzorju meščanske individualistične (pravne) ideologije. 
To pa je prav tista ideologija, ki proizvede zgodovinske pogoje za možnost projekta teorije ideologije; in ki ta projekt že od samega začetka zapre v teoretsko aporijo, da ni sposoben misliti (zgodovinskih) pogojev za svojo možnost.

Tretji dodatek: IZREK IDENTITETE

Razločevanje med skupino na eni strani ter na drugi strani posameznicami in posamezniki, ki skupino sestavljajo, za nas torej ni nepotrebno dlakocepstvo. 
Za tukajšnji namen je razloček celo bistven: nismo še namreč rešili vprašanja ideološke interpelacije. 
Pokazalo se je, da je interpelacija, ki jo izvršujejo ideološki diskurzi sami, pravzaprav le marginalna, da je bolj izjema in posebnost. 
Do interpelacije, ki jo »neposredno« izvršijo diskurzivni ideološki mehanizmi, pride le, če se v procesu interpretacije zgane individualna fantazma in sproži prehod zahteve po smislu v nezavedno željo, ki identifikacijo zadrgne v brezpogojno identifikacijo s »subjektom, ki se zanj predpostavlja, da ve«. 
To pa, smo menili, je premočna zahteva, da bi lahko domnevali, da je izpolnjena prav pri vsakem interpelacijskem učinku.

Opozoriti velja, da oba kraka »plemenite alternative«, ki ustvarja tragični položaj, izhajata iz iste logike; v ozadju te dileme si ni treba izmišljati nikakršne psihološke entitete, zadosti je, da dilemo pripišemo družbeni osebnosti30. 
Družbena osebnost je locus, kraj v družbenem prostoru, je učinek križanja statusov. 
S koincidenco raznih določitev nastane individualni družbeni položaj. 
Tako je Himena ženska, neporočena, godna za možitev, aristokratka in naposled sirota. 
Kot neporočena ženska in aristokratka je predmet v političnih transakcijah med družinskimi klani; kot sirota je brez neposrednega varstva; kot hči pomembnega veljaka ima bogato doto in vplivne sorodnike; zato je še zlasti ogrožena: dragocen adut za krvne sorodnike, »dajalce« – zaželena partija za morebitne svake, »prejemnike«. 
Kot ženska in aristokratka mora uveljavljati družinsko čast; kot sirota mora spoštovati očetov spomin.

Iz tega priročnega cvetnika že lahko razberemo, da »balkanizem« ni samo ideologija meje, temveč je tudi mejaška ideologija: ideologija mejašev, ki mejo varujejo in si jo prizadevajo potisniti proti jugu, tako rekoč ideologija »borcev za severno mejo« Balkana.41 Meja ni dokončno začrtana, odtod tesnoba, a tesnoba prihaja tudi od tega, da razmejitve ne postavljajo zgolj bodri mejači: še bolj, se zdi, je odvisna od tega, kako si jo predstavlja nekdo drug (»oddaljeni opazovalci« v (7), »Združene države« v (8), neimenovani zoprniki v (5) in (6)).

A v (9) je ta fantazija stvar vednosti. 
Rocardov izrek je za nas tako zelo pomemben zato, ker se v njem uveljavlja »ničta točka« razlike med interpelacijo s pomočjo (nezavedne) fantazije (med tisto interpelacijo, o kateri smo rekli, da je prej izjema kakor pravilo) in interpelacijo prek identifikacije s »subjektom, ki se zanj predpostavlja, da ve« (in o kateri smo rekli, da je vrsta interpelacije, ki jo je najpogosteje pričakovati, ki jo lahko pričakujemo v navadnih, v »normalnih« okoliščinah).

»From historical Marxisms to historical materialism: toward the theory of ideology« [Od zgodovinskih marksizmov do historičnega materializma: teoriji ideologije naproti], Graduate Faculty Philosophy Journal, letnik XIV/1, New School for Social Research, New York, 1991. Tematska številka Marxism and Contemporary Philosophy [Marksizem in sodobna filozofija], uredil John Rosenthal v sodelovanju z Radhiko Lal.

23 Diskurz slovenskega nacionalizma je zlasti v osemdesetih in v začetku devetdesetih na veliko uporabljal besedno igro »narod = to, kar je na-rojeno«. 
V tukajšnjem konceptualnem okviru je pomembno, da je ideološki učinek identifikacije, ki ga sproža ta besedna igra, pravzaprav cirkularen. 
Da bi se adresat pustil prepričati o ekvivalenci »narod = na-rojeno«, mora »občutiti« etimološko povezanost obeh členov v enačbi; da pa bi bil občutljiv za etimologijo, ki jo vsekakor sprejema na ravni »ljudske etimologije«, se mora že vnaprej identificirati kot subjekt maternega jezika. 
Nacionalistični diskurz v tem smislu pridiga že spreobrnjenim. 
A hkrati nacionalistični diskurz z značilno gesto, o kateri bomo še govorili, jezikovno kompetenco, tj. identifikacijo s »subjektom, za katerega se predpostavlja, da ve« (identifikacijo nagovorjenega individua s chomskyjevskim »native speaker-hearer«), izkorišča za to, da doseže prehod od (pogojne) identifikacije s »subjektom, za katerega se predpostavlja, da verjame«, k brezpogojni identifikaciji s »subjektom, za katerega se predpostavlja, da ve«. 
Če se nacionalističnemu diskurzu posreči ta prehod v identifikaciji, izvrši uspešno ideološko interpelacijo. 
Verovanjska ozadja, pripisana »subjektu, za katerega se predpostavlja, da ve«, s tem postanejo »nujna«, adresat jih sprejme »brezpogojno«. 
Na ta način neka posebna ideologija (nacionalistična ideologija) naddoloči splošno podlago komunikacije (naravni jezik): v tem je, kakor bomo še pokazali, temeljni ideološki mehanizem ideološke hegemonije v nacionalno konstituiranih skupinah. 
Ideološki boj se v tej ideološki konstelaciji dogaja kot boj med posebnimi ideologijami za to, kateri posebni ideologiji se bo posrečilo naddoločiti splošne pogoje komunikacije. 
Nacionalna »ničta institucija« mora biti prav zaradi svoje notranje nezadostnosti vselej naddoločena z neko posebno ideologijo: ideološka hegemonija je tako specifičen mehanizem družbene kohezije v nacionalno konstituiranih skupinah. 
– Kolikor mi je znano, je enačbo »narod = na-rojeno« prvi uporabil Dušan Pirjevec v uvodnem tekstu k številki Problemov o nacionalnem vprašanju (1968), ko je heideggrovsko ontološko diferenco projiciral na sociološko raven; po umevanju, ki ga je takrat razvil Pirjevec, naj bi »nacija« pripadala »ontični ravni« in naj bi bila struktura novoveškega nihilističnega aktivizma, medtem ko naj bi »narod« pripadal »ontološki ravni« in naj bi bil potemtakem prostor samorazkrivanja »biti«.

41 Čisto mogoče, da je bil balkanizem tak že od vsega začetka: Metternichu pripisujejo izrek, da se »Balkan začne na dunajskem Ringu«. 
Vprašanje severne meje se zdi zakleto tudi zunaj političnega govora. 
Izraz »Balkanski polotok« je leta 1808 vpeljal nemški geograf August Zeune; v skoz in skoz zemljepisnem delu Goea: Versuch einer wissenschaftlichen Erdbeschreibung [Gea: Poskus znanstvenega zemljepisa] pa je severno mejo področja določil na podlagi geološko zmotne domneve o mogočni gorski verigi, ki naj bi Jadransko morje spajala s Črnim; predstava sega nazaj vsaj do Teopompa s Hija (4. stol. pred n. št.), ki je lansiral legendo, da je z najvišjega vrha mogoče videti tako Jadran kot Pont; v drugem stol. pred n. št. je zgodbo povzel Polibij, za njim pa Strabon in Tit Livij; že pri Strabonu Hem ni le geografska razvodnica, temveč tudi kulturna ločnica, saj helenski svet deli od barbarov; v dvanajstem stoletju je Ana Komnena menila, da se gorovje nadaljuje na zahod še onkraj Jadrana; leta 1553 je italijanski humanist Jobus Veratius vpeljal pompozni izraz catena mundi, »sponka sveta«. 
Četudi so ta umevanja kritizirali že na začetku osemnajstega stoletja, ko so Balkansko gorovje že omejili na področje med reko Timok in Črnim morjem, je Zeune še leta 1808 napisal: »Na severu ta Balkanski polotok od preostale Evrope deli dolga gorska veriga Balkana ali nekdanji Albanus, Scardus, Haemus, ki se na severozahodu stika z Alpami na malem Istrskem polotoku, proti vzhodu pa se z dvema krakoma spušča v Črno morje.« 
(Navajam po: Maria Todorova, Imagining the Balkans [Izmišljanje Balkana], Oxford UP, New York – Oxford, 1997.)

O IDEOLOGIJI . . . . . . . . . . . . . . . . . . . . . . . . . . . . . . . . . . 
5

Peti dodatek: Balkan v shemi in besedi . . . . . . . . . . . . . . . 
182

2. 
Nenad VELIČKOVIĆ: Gostači

Rdeča zbirka:

