Leta 1903 je nastalo zelo močno narodno gibanje, ki je razgibalo široke sloje v mestih in tudi na podeželju, cilj pa je bil boj proti Hedervaryjevi politiki, pritisk je bil tako močan, da je moral ban odstopiti. 
To gibanje je bilo zelo odmevno tudi v Dalmaciji, ki je bila do tedaj ena izmed najbolj zaostalih dežel v avstro-ogrski monarhiji, zdaj pa so dobili pobudo v celotnem hrvaškem politiki političnem življenju politiki iz Dalmacije (Franjo Supilo, Ante Trumbić). 
Začela se je tako imenovana politika novega kurza, ki je videla največjo nevarnost za Hrvate in južne Slovane sploh v nemškem in avstrijskem prodiranju na jug, zato je iskala stike z ogrsko opozicijo. 
Skupna prizadevanja hrvaške in ogrske opozicije so dajala prednost ustavnim, ne pa državnopravnim reformam. 
Izjema je bilo le vprašanje združitve Dalmacije s Hrvaško. 
Oktobra 1905 sta bili sprejeti najprej reška, nato še zadrska resolucija, ki sta utemeljili politiko novega kurza. 
Na Reki so jo podpisali hrvaški, v Zadru pa srbski politiki. 
Obe resoluciji sta privedli do hrvaško-srbske koalicije, ki je 1906 zmagala na volitvah in postala vladajoča politična zveza vse do konca habsburške monarhije. 
V tej koaliciji je sodelovala tudi nova stranka na Hrvaškem - Hrvaška kmečka stranka (Hrvatska seljačka stranka), ki jo je ustanovil Stjepan Radić in ki je svoj pravi množični porast doživela đele po letu 1918. 
Radić se je zavzemal za podonavsko federacijo, v kateri bi se okrog Hrvađke povezale vse jugoslovanske dežele iz monarhije, to je, slovenske, Bosna in Hercegovina ter Vojvodina. 
Zmaga hrvađko-srbske koalicije je pomenila dokončen zlom madžaronske politike na Hrvaškem in tudi zaton narodne stranke, ki se je razpustila. 
Že 1907 je bilo konec sodelovanja z madžarsko opozicijo, hrvaško-srbska koalicija pa se je vrnila k stari neodvisni politiki Hrvaške in zato je 1908 na volitvah ponovno zmagala. 
Koalicije ni moglo razbiti niti protisrbsko in protihrvaško nasprotovanje avstrijske in ogrske vlade, ki je doživela svoj višek v tako imenovanem veleizdajniškem procesu. 
Iz vodstva koalicije se je umaknil Franjo Supilo, ki ga je nasledil Svetozar Pribičević, eden od predstavnikov srbskega unitarizma, ki je vso svojo politično moč pokazal pozneje v kraljevini SHS. 

