Vsakdo, ki je pozorno sledil opisu lastnosti Matroxovega pospeševalnika MGA 1064SG, bo posumil, da je grafična kartica hitrejša predvsem zaradi slabše izrisane slike, saj pospeševalnik neposredno ne podpira določenih funkcij. 
Vendar je bil testni program tako nastavljen, da je uporabljal vse znane funkcije, ki jih ponujajo današnji pospeševalniki, med drugim tudi tiste, ki jih Mystique ne podpira neposredno. 
Je bila torej slika enako dobra? 
Nepodprte funkcije so bile prek gonilnika zaupane nekaterim posredno bolj enostavnim in programskemu posnemanju, ki ga opravlja centralna procesorska enota. 
Vsaj teoretično bi morala biti slika, izrisana z Matroxovo grafično kartico ali katero od konkurenčnih, enaka. 
Vendar, kdo ve, kaj natanko počne gonilnik in ali ni zahtevane operacije morda namerno spregledal?

(DIAS)

Usoda človeštva je bila v rokah enega samega junaka. 
Vse oči so bile uprte vanj, ko se je pripravljal na odločilni spopad s strojem. 
Bo ubranil prevlado človeške rase, ali pa bodo na Zemlji zavladali stroji? 

Pri Microsoftu so z razvojem programskih vmesnikov DirectX zelo pohiteli in v začetku aprila predstavili preskusno različico že pete različice vmesnika. 
Novost obljublja hitrejšo uporabo večpredstavnih programov in podporo novim strojnim napravam, povezanim z grafiko in krmiljenjem programov. 
Za povrh so poskrbeli tudi za hitrejši dostop do grafične strojne opreme z vmesnikom DirectPrimitive, ki odpravlja pribitek časa pri dostopu prek obstoječih programskih vmesnikov. 
Hitrost in kakovost 3D grafike naj bi močno povečali tudi z novimi tehnologijami, ki so jih doslej razvijali pod imenom Talisman. 
Pomembna je tudi podpora novim računalniškim vmesnikom, kot sta USB in AGP, in procesorjem s tehnologijo MMX. 
Slednji bodo rabili tudi za ustvarjanje 3D zvoka, ki se bo v realnem času prilagajal sliki na zaslonu. 
Igre naj bi postale bolj realistične tudi z uporabo igralnih palic, ki omogočajo vsiljeno povratno zvezo. 
Novi programski vmesnik DirectX 5.0 bo prvič uporabljen v nasledniku okolja Windows 95.

