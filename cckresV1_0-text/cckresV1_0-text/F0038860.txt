Vemo, da bo 14. kontingent s prekvalificirano naravo misije (lastni OMLT Slovenske vojske) odpotoval v Herat, večina pripadnikov kontingenta pa bo odšla južneje. 
V nemirnem Šindadu, polnem tihotapcev opija, in v kraju, kjer se čuti velik vpliv Irana, bodo urili afganistanske vojake. 
Je prav, da gre SV tudi v Šindad?

Predsednik pa je opozoril tudi na osebno izkušnjo in odnos do branja. 
Povedal je, da ga je vedno vznemirjalo vprašanje, kako se posameznikov odnos do branja spreminja skozi različna življenjska obdobja. 
Kot je dejal, je v nekaterih obdobjih veliko prebiral dela Tolstoja in Dostojevskega, kasneje pa se je od leposlovja nekoliko oddaljil, ker je moral večino časa nameniti strokovni literaturi, politični esejistiki, dnevnemu tisku in različnim razpravam in analizam.

V imenu olimpijske delegacije se je predsedniku zahvalil Grega Domanjko, ki je v dvojcu z Juretom Gracetom osvojil zlato kolajno v veslanju. 
Predsedniku so uspešni mladi športniki podarili fotografijo vseh dobitnikov medalj.

Predsednik republike dr. Danilo Türk se bo udeležil slovesnega odprtja razstave Manuscripta – Knjižno slikarstvo v srednjeveških rokopisih, kjer bo nagovoril udeležence prireditve

V pogovoru je bila izražena zaskrbljenost, da bodo odpoklici soglasij zdravnikov za delo nad rednim delovnim časom poslabšali dostopnost do zdravstvenih storitev, podaljšali čakalne vrste in ogrozili nekatere dejavnosti, ki so povezane s 24-urno zdravstveno oskrbo. 
Sogovorniki so se strinjali, da je potrebno hitro ukrepanje, ki bo pripeljalo do spremenjenega sistema dežurstev in zagotovilo, da bodo uporabniki zdravstvenih storitev še naprej upravičeni do najvišje dostopne ravni zdravstvenih standardov in storitev.

Predsednik Republike Hrvaške dr. Ivo Josipović in soproga Tatjana Josipović sta na povabilo predsednika Republike Slovenije dr. Danila Türka in soproge Barbare Miklič Türk obiskala Republiko Slovenijo. 
Predsedniška para sta se v okviru prireditev Festivala Ljubljana 2010 skupaj udeležila koncerta Orkestra Mariinskega gledališča iz Sankt Peterburga dirigenta Valerija Gergijeva, ki je potekal v Cankarjevem domu.

Slovensko planinstvo je tudi dobro organizirano. 
Planinska društva, povezana v Planinsko zvezo Slovenije, ter druge organizacije in zveze s področja gorništva, gorskega reševanja, vodništva in druge oblike organiziranega delovanja so naša stalnica, nas večno spremljajo in nekatere med njimi so tudi eksistenčno pomembne za ljudi. 
Danes ni mogoče govoriti o planinstvu ne da bi posebej poudarili pomen gorskega reševanja. 
Z rastočim številom ljudi, ki obiskujejo naše gore, se tako rekoč vsak dan povečuje pomen gorskega reševanja. 
Z rastočim številom ljudi se na žalost povečuje tudi število tistih, ki na gore niso dobro pripravljeni in pri katerih je gorsko reševanje nujna, krizna akcija. 
Vendar je gorsko reševanje tudi vzgojna akcija, ki nas mora podučiti, da je treba gore spoštovati, da jih je treba poznati, da je treba biti za njihovo obiskovanje pripravljen.

Letos gre prvič v šolo 18.142 prvošolčkov, največ v zadnjih petih letih. 
Do njih moramo biti še posebej pozorni. 
Starejši, ki že imate to izkušnjo, jim boste pomagali, da bo njihov prvi šolski dan lep in da se ga bodo radi spominjali tudi kasneje. 
Še posebej bi zaprosil vse državljane, policijo in druge, da zagotovijo varno pot njim in vsem ostalim šolarjem, ki se včasih razposajeno in nepremišljeno zaženejo čez cesto.

