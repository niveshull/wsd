Na včerajšnji tiskovni konferenci v studiu PopTV so, ko so predstavljali finalni del izbora, imeli pravzaprav glavno besedo slovenski fotografi, ki so fotografirali petnajst lepotic in med njimi izbrali mis fotogeničnosti. 
Tako je prvo dekle pravzaprav že dobilo krono, katero so izbrali, pa bodo sporočili na finalni prireditvi. 
Tudi revija ONA ima tokrat dvojno vlogo. 
Njene bralke in bralci bodo izbrali mis ONA, oktobra pa bodo na gala modni reviji izbrali za slovensko lepotico še večerno obleko, ki jo bo nosila 30. novembra na 50. izboru najlepše na svetu, ki ga organizira Eric Morley iz firme Miss World Corporation iz Londona. 
Organizatorji napovedujejo, da se bo tekmovanja za Miss World, najlepše na svetu, udeležilo več kot sto kandidatk, spektakel pa si bo po televiziji ogledalo več kot dve in pol milijarde gledalcev, saj je televizijski prenos napovedalo že več kot sto televizijskih hiš z vsega sveta.

Bizjak še razmišlja o kandidaturi, saj meni, da je v času, ko je sestava prihodnjega parlamenta še neznana, tudi podpora v DZ negotova

Pogajanj o zdravniških plačah, ki so bila sklicana za včeraj, se predstavniki Sindikata zdravnikov in zobozdravnikov Slovenije Fides niso udeležili. 
Predstavniki sindikata so na sestanek sicer prišli, a so zaradi navzočnosti ostalih dveh sindikatov - zdravstva in socialnega varstva ter zdravstva in socialnega skrbstva - ministrstvo za zdravstvo zapustili še pred začetkom uradnega dela pogajanj.

