Ob igrišču se je na travnati naravni tribuni zbralo kar precej gledalcev, presenečalo pa je izjemno veliko število otrok, ki so oblečeni v drese zavzeto spremljali tekme, med premorom na zadnji tekmi pa izvajali vaje za t. i. nogometno značko. 
Sicer nič čudnega, saj je NK Inde Vransko savinjski ligaš. 
V kraju deluje tudi šola nogometa, ki jo obiskuje več kot sto nadebudnih žogobrcarjev. 
»Ker nekdaj (za nepoznavalce pojasnjujemo, da se ve kdaj - v času skupne občine Žalec, op. p.) nismo prišli na vrsto za telovadnico, nam je za šport in razgibavanje ostal samo travnik. 
Zato pa imamo na Vranskem tako dobre nogometaše,« je razložil župan Franc Sušnik. 
Mimogrede, poleg vseh načrtov, ki jih imajo v občini, je tudi gradnja telovadnice oziroma večnamenskega prostora - v kraju se morajo samo še odločiti, v kako zajetno investicijo se bodo spustili. 

RAK 

Šola bo ostala

