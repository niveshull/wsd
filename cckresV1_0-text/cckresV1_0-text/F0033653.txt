Toda različne percepcije oddaljenosti oziroma bližine ter nasploh družbenega in naravnega okolja vplivajo tudi na politične odločitve in na nastanek različnih političnogeografskih ikonografskih predstav. 
Po Gottmannu so družbeno-kulturne ikonografske predstave posebno trdožive in jih uspejo postopoma spremeniti le sile cirkulacije, kot jih je sam imenoval, se pravi tisti procesi, ki se nanašajo na stike in širjenje ter izmenjavo informacij med družbenimi skupinami. 
Kakor bomo videli tudi v nadaljevanju, so kulturni prostori še posebno obstojni, celo v primerih, ko je kulturna oziroma etnična skupnost, ki jih je oblikovala, zaradi asimilacije ali drugih procesov navidezno zamrla. 
Persistenca kulturnih prostorov v času na ta način vpliva na ohranjanje specifične teritorialne identitete, ki nemalokrat prispeva celo k ponovnemu obujanju etnične identite. 
Na tej osnovi se je na primer v Evropi v 70. in 80. letih 20. stoletja pojavil fenomen etničnega »revivala«, ki je na evropsko politično in kulturno karto povrnil številne etno-jezikovne skupnosti, za katere se je zdelo, da jih je proces družbene modernizacije povsem »odpravil«.

Press.

Zgodovina človeštva je zgodovina oblikovanja različnih kultur in civilizacij, njihovega medsebojnega povezovanja in spajanja ter razlikovanja in spreminjanja. 
Vsi ti procesi prispevajo k nastajanju specifičnih kulturnih pokrajin, ki jih opredeljujemo kot območja, ki jih je človek z dolgotrajnim bivanjem in delovanjem preoblikoval po lastnih sposobnostih in na osnovi določeni družbeni skupnosti lastne prostorske organiziranosti. 
Lahko bi rekli, da je oblikovanje kulturnih pokrajin v določenem smislu proces »udomačevanja« naravne pokrajine, v katero človek in njegova družbena skupnost vnašata nove elemente v načinu poselitve ali izrabi tal. 
V proces »udomačevanja« sodi tudi poimenovanje posameznih naravnih elementov, ledin, vzpetin in vodotokov. 
Na ta način se oblikujejo posebne prostorske ikonografske enote, ki so obenem izraz pretekle aktivnosti posameznih družbenih in kulturnih skupnosti ter dejavnik njihove aktualne družbene in kulturne identitete. 
Čeprav so kulturne pokrajine tendenčno zelo stabilne, prihaja pod vplivom različnih notranjih in zlasti zunanjih dejavnikov vendarle do pogostih transformacij njihove percepcije in vrednotenja ter do prepletanja različnih kulturnih elementov v prostoru. 
Prostorsko kristaliziranje in sedimentiranje različnih kulturnih komponent se kaže na primer v ohranjanju prvotnih imen za različne geografske enote ali kulturnih elementov v prostoru tudi v primerih, ko se ti ne skladajo več z dominantnim jezikovnim in kulturnim vzorcem. 
V Sloveniji in sosednjih območjih so to na primer keltska imena z začetnico »k« ali »kr«, slovenska geografska imena v območjih Italije in Avstrije, kjer je prišlo do relativno zgodnjega umika slovenske komponente, kozolci v kulturnem arealu primorskih »kop« in tako dalje.

Po angleških revolucijah v letih 1644 in 1688, osamosvojitvi Združenih držav Amerike leta 1776 in francoski revoluciji leta 1789 je nacija dokončno prevzela »moderno« obliko laične državne organizacije, v kateri ni več prostora za »božanskost« vladarskih monarhij. 
Ta prehod je nazorno označil Rousseau v delu »Contrat social« leta 1762, kjer je zapisal, da »vsakdo izmed nas ponuja skupnosti samega sebe in svojo oblast vrhovnemu usmerjanju skupne volje; in kakor eno telo sprejemamo vsakogar kot nedeljiv del celote«. 
Družbena pogodba skratka iz amorfne kulturne skupnosti ustvarja in gradi politično skupnost, v kateri je vzpostavljen neposreden odnos med posameznikom in državno oblastjo. 
Od absolutističnega državnega modela po principu »l'etat c'est moi« je pričel sedaj nastajati nov model po principu »l'etat c'est le peuple«, čeprav je ta »peuple« mnogokrat bil le to, kar je trenutna vodilna elita izbrala in odločila. 
Vendar je kulturno kohezivno dimenzijo dotedanje lokalne ali regionalne prostorske identitete sedaj nadomestilo novo družbeno »lepilo«: ideologija nacionalizma in državnega patriotizma. 
Tudi ta temelji na tipično etnocentričnih predstavah, ki jih hranijo miti o »sveti domovini« oziroma kult prednikov in gojenje izključujoče in vase zagledane nacionalne zgodovine.

Skratka, na teritorialnost se navezuje vrsta elementov in vidikov, ki prispevajo k temu, da se lahko katerakoli »anonimna« prostorska danost preoblikuje v neko opredeljeno teritorialno enoto, za katero v njej dominantne družbene skupine izberejo ime, obseg in meje ter s tem izvajajo nad njo svojo družbeno kontrolo. 
Ob družbeno-političnem aspektu pa ne gre zanemariti družbeno-kulturnega vidika teritorialnosti, saj se ob državnih prostorih ohranjajo dolgotrajni kulturni prostori, ki so jih s svojo prisotnostjo zaznamovale različne etno-jezikovne skupnosti in se z njimi identificirale. 
Tako kot identiteta, ima tudi teritorialnost različne sočasne dimenzije, ki se glede na naše gledišče in spremembe družbenih in političnih razmer v različnih obdobjih in okoljih uveljavljajo z različno intenzivnostjo. 
V nadaljevanju se bomo zaustavili prav pri problematiki prepletanja človekove teritorialnosti in drugih ravni družbene identitete ter pri vprašanju, kako se ta odnos v različnih okoliščinah in zaradi razvojnih dejavnikov spreminja ali povzroča, tudi zaradi sočasnega shajanja različnih identitet v istem prostoru, nove konflikte.

Deutsch, K. (1966): Nationalism and Social Communication. 
New York, MIT

obnovitveni nacionalizem, kjer se pokolonialna družbena in politična obnova nasloni na historični spomin preteklih državotvornih izkušenj (na primer v Iranu, Indiji in Egiptu).

Španci se v resnici dele na več etnično-jezikovnih skupin, med katerimi je dominantna kastiljska, sicer pa so v državi ob katalonski prisotne še druge romanske skupine, kot so Aragonci, Asturijci, Galicijci ali Galegi in Okcitanci ter preromanski Baski - skupaj je v Španiji ok. 25 milijonov kastilsko govorečih prebivalcev in ok. 14 milijonov pripadnikov drugih etnično-jezikovnih skupin (ok. 90% preb. Španije je katolikov);

Bolgari so po izvoru slovanizirano turško pleme; skupno število pripadnikov tega naroda je 8 milijonov, od tega ok. 170.000 izven Bolgarije; v Bolgariji živi ok. 1,2 milijona pripadnikov drugih narodov in etnično-jezikovnih skupin (večina preb. Bolgarije je pravoslavne vere);

Grki - skupno število pripadnikov tega naroda je ok. 9,6 milijonov, od tega ok. 75.000 izven Grčije; v Grčiji živi ok. 750.000 pripadnikov drugih narodov (97% preb. Grčije je pravoslavne vere);

2

Finska

86

99

1966

3 (1)

nacije, izven katerih živi manjši del narodne skupnosti (5 do 15%: Ukrajina, Rusija, Slovaška, Slovenija, Srbija in Črna Gora);

Na evropski ravni opažamo tako različno razporeditev regionalnih etnično-jezikovnih in nacionalnih manjšin, a tudi poseben razvoj manjšinske strukture posameznih držav po delih kontinenta. 
Glede razporeditve je značilno, da prevladujejo regionalne manjšine (»narodi brez države«) v zahodni Evropi in Rusiji, nacionalne manjšine pa v srednji Evropi in na Balkanu. 
Na drugi strani je v pogledu etnične strukture po območjih prišlo do bistvene spremembe, saj so bile v začetku 19. stoletja manjšine tako po številu kot po deležu izraziteje zastopane v srednji Evropi, v drugi polovici stoletja in še zlasti po letu 1990 pa je to območje, posebno v trikotu Nizozemska-Slovenija-Norveška, tisti del Evrope, kjer manjšin skorajda ni, medtem ko postaja sedaj veliko bolj izrazita »teža« manjšin v zahodni in vzhodni Evropi.

aborigine, staroselce in druge podobne skupnosti;

geografsko distribucijo in konsistenco ter zgodovinske razmere in razvojne

ne objektivno ne sociopsihološko pripadnost.

uvrstiti manjšinske jezike kot učne predmete v zgornje tečaje;

dopustiti upravam, da izdajajo dokumente v manjšinskih jezikih oziroma tudi v manjšinskih jezikih;

zaposlovanje in šolanje uradnikov, ki so usposobljeni za izvajanje zgornjih norm;

frangais (francoščina);

slovensko (slovenščina);

Na osnovi navedenih spremenljivk so bile različne evropske manjšinske jezikovne skupnosti oziroma situacije združene v nekatere tipološke skupine. 
V prvi, za katero je značilno, da manjšinski jeziki dosegajo visoke ocene v vseh izbranih spremenljivkah, so leceburščina v okviru države Luksemburg, katalonščina v okviru španske avtonomne dežele Katalonije, nemščina v okviru pokrajine Neu Belgien in nemščina v avtonomni italijanski pokrajini Bocen. 
Za naslednjo skupino jezikov je značilno, da dosegajo vsi dokaj pozitivne ocene za izbrane spremenljivke, čeprav v manj optimalni višini kot v prejšnji skupini. 
V to skupino sodijo galicijski jezik v Španiji, nemški v Franciji, katalonski v deželi Valencia, baskovski v okviru baskovske dežele v Španiji, ladinski v avtonomni italijanski pokrajini Bocen, okcitanski v Španiji, valežanski v Veliki Britaniji in katalonski na Balearskih otokih. 
Naslednjo skupino jezikov označuje znatno nihanje ocen glede na izbrano spremenljivko; običajno gre za kombinacijo bolj ali manj ugodne reprodukcije kljub neustreznim zaščitnim institucionalnim okvirom. 
V to skupino sodijo keltska irščina na Irskem, keltska gelščina na Škotskem, frizijščina na Nizozemskem, slovenščina v Italiji, furlanščina v Italiji, sorbščina ali lužiška srbščina v Nemčiji, danščina v Nemčiji, francoščina v Italiji, baskovščina v španski deželi Navari, nemščina na Danskem, katalonščina v španski deželi Aragoniji, turški jezik v Grčiji in katalonščina v Franciji. 
Tej skupini sledi tip manjšinskih jezikov s skromno vitalnostjo oziroma produkcijo in reprodukcijo, v katerega sodijo baskovski jezik v Franciji, korziški v Franciji, katalonski v Italiji, okcitanski v Italiji, nemščina v belgijski pokrajini Alt Belgien, okcitanščina v Franciji, bretonski jezik v Franciji in albanski jezik v Italiji. 
Še slabše rezultate ali vidno nazadovanje v jezikovni produkciji in reprodukciji dosegajo manjšinski jeziki zadnje skupine, v katero se uvrščajo mirandeški govor na Portugalskem, severna frizijščina v Nemčiji, hrvaščina v Italiji, keltska irščina v Veliki Britaniji, berberski jezik v Španiji, nizozemščina v Franciji, grščina v Italiji, sardinščina v Italiji, makedonščina v Grčiji, bolgarščina v Grčiji, vzhodna frizijščina v Nemčiji, portugalščina v Španiji, albanščina v Grčiji, aromunski jezik v Grčiji in keltska kornižanščina v Veliki Britaniji.

Začetnik sodobnega proučevanja manjšin v slovenski geografiji je bil Vladimir Klemenčič, ki je kot osnovno izhodišče socialnogeografskega proučevanja opredelil sprotno odkrivanje regionalnih procesov in prostorskih struktur s težiščem na vrednotenju inovacij posameznih elementov prostorskih struktur. 
V spoznanju, da je tudi slovenski prostor v procesu stalnega spreminjanja, in pod vplivom zakonitosti notranjega in zunanjega družbeno-ekonomskega in političnega razvoja so se tako na njegovo pobudo od srede šestdesetih let prejšnjega stoletja dalje pričele v Sloveniji raziskave, ki so s socialnogeografsko metodologijo spremljale preobrazbo slovenskega podeželja v okviru procesov industrializacije, urbanizacije in deagrarizacije. 
Na tej osnovi se je razmahnilo tudi proučevanje socialno-ekoloških strukturnih problemov modernizacije in transformacije slovenskega naselitvenega prostora obenem s poglabljanjem politično- in etničnogeografskih problemov v sklopu obravnav skupnega slovenskega prostora in njegovega geopolitičnega položja.

Klemenčič, V. (1994): Funkcija narodnih manjšin v prekomejnem meddržavnem povezovanju in evropski integraciji. 
V: I.
Štrukelj in E.
Sussi (ur.), Narodne manjšine danes in jutri. 
Trst, SLORI, str. 97-107.

ZOTKS - Gibanje »Znanost mladini« (1981): Mladinski socialno-geografski raziskovalni tabor v Prekmurju. 
Ljubljana, ZOTKS.

Williams, C.
H. (ur.) (1991): Linguistic Minorities, Society and Territory. 
Clevedon, Multilingual Matters.

Vzemimo za ilustracijo etnolingvistične situacije obmejnega in etnično mešanega pasu Furlanije-Julijske krajine sondažo, ki jo je leta 1986 za Slovenski raziskovalni inštitut v Trstu izvedla neka specializirana italijanska ustanova in je bila v podobni obliki ponovljena leta 2002. 
Iz njenih anket izhaja v prvi vrsti to, da je delež »izjavljenih« Slovencev povsod precej nižji od deleža »potencialnih« Slovencev, največja pa je ta razlika v Videmski pokrajini, kjer jezikovna pripadnost zaradi znanih asimilacijskih procesov ne korelira več (ali še) z narodnostno. 
Temu nasprotno pa je, zlasti na Tržaškem, delež »izjavljenih« Slovencev višji od deleža oseb, ki v družinskem krogu govore slovensko, kar priča o tem, da je zaradi višje nacionalne zavesti tu »slovenstvo« persistentnejše tudi v primerih mešanih zakonov. 
Toda očitno sama jezikovna praksa ne more dati zadovoljivega odgovora glede potencialnega deleža slovenskega prebivalstva, saj slovensko razume v povprečju skoraj 15% (leta 1986) oziroma skoraj 23% (leta 2002) vseh prebivalcev obmejnega pasu, medtem ko jih ta jezik doma govori v povprečju le 10% (leta 1986) oziroma nekaj nad 11% (leta 2002), kar po eni strani pomeni, da se je v zadnjih 15 letih znanje slovenskega jezika razširilo tudi na "neslovenske" pripadnike, vendar ta porast jezikovnega potenciala ni prinesel tudi večje rabe slovenskega jezika v domačem okolju med njegovimi potencialnimi nosilci. 
Delež »potencialnih« Slovencev se še zviša, če za osnovo vzamemo jezikovno znanje staršev, se pravi »izvorno« etnično pripadnost intervjuvanih. 
V tem primeru odkrijemo, da izhaja iz docela ali delno slovenskih družin v povprečju nad 25% obmejnega prebivalstva leta 1986 in kar 36% leta 2002. 
V kolikšni meri pa se ta »potencialnost« prenaša tudi v naslednjo generacijo, pove podatek, da slovenski jezik obvlada, se pravi govori ali razume, v povprečju okrog 20% otrok intervjuvanih leta 1986 in kar 31% leta 2002. 
Zelo pomemben je podatek o obiskovanju slovenskih šol, saj je ta v zadnjem desetletju doživel tudi najbolj korenito spremembo: če je znašal namreč delež otrok, ki so v celoti ali le deloma obiskovali slovenske šole, leta 1986 manj kot 15%, se je do leta 2002 povzpel nad 19%, k čemur je prispeval zlasti povečan interes za obisk vrtcev in osnovnih šol s slovenskim učnim jezikom.

10,4

3,1

Organiziranost slovenske manjšine v Italiji in njene razvojne dileme

Krag, H. in Funch, L. (1994): The North Caucasus -- Minorities at a Crossroads. 
London, MRG.

Grafični prikaz 16: Temeljne prvine družbenih odnosov na ravni center -- periferija

Takoj po drugi svetovni vojni je bilo razširjeno prepričanje, da se bodo nesorazmerja v stopnji socio-ekonomske razvitosti sama razrešila z "naravnim" širjenjem tehnoloških inovacij iz centrov v periferijo. 
Ta relativna redistribucija dobrin pa je v še večji meri spodbudila ekonomsko rast razvitejših območij, ki so se lahko okoristila s cenejšo delovno silo in povečanim številom "porabnikov", medtem ko so nerazvita območja ostajala še nadalje odvisna od občasnih oblik centralne pomoči. 
Šele v 60. letih 20. stoletja je prišlo do večji institucionalnih premikov, ki so bili usmerjeni v učinkovitejšo koordinacijo in strukturno reorganizacijo državnih posegov. 
Slednji se tokrat niso omejevali le na ruralna območja, ampak so bili raztegnjeni tudi na tako imenovana "stara" industrijska območja, ki se niso uspela vključiti v sodobne razvojne tokove. 
Te oblike regionalne politike so sledile tedaj prevladujoči teoriji o "razvojnih polih in oseh", ki naj bi s svojo nenehno ekonomsko rastjo spodbujali splošen socio-ekonomski razvoj. 
Na vsak način so tedaj skoraj vse zahodnoevropske države sprejele načela regionalnega planiranja in usposobile vrsto javnih ustanov, ki naj bi skrbele za vprašanja regionalnega razvoja. 
Tako zastavljena politika regionalnega razvoja je sicer omogočila splošno izboljšanje življenjskega standarda, manj učinkovita pa je bila pri razreševanju problema osiromašenja perifernih območij, v katerih emigracijski tokovi zaradi tega niso prav nič oslabeli.

zmanjševanje stopnje socialne neenakosti ob povečevanju razlik v zaposlitveni strukturi;

Ameriška dejavnost na področju mednarodnih odnosov se je v 60. letih 20. stoletja prenesla tudi v Evropo, kjer je ta raziskovalna panoga našla dokaj plodna tla. 
Seveda je "evropska šola" vnesla v prejeti ameriški model vrsto bistvenih korektur, med temi zlasti uporabo marksistično naravnanega raziskovalnega instrumentarija. 
Začenjajo se tako proučevati predvsem vprašanja imperializma, neokolonializma, neenakega svetovnega razvoja, penetracije, odvisnosti, perifernega kapitalizma in podobne teme. 
Strateške in psihosociološke študije, ki so tako značilne za "ameriško šolo", v Evropi nadomestijo in izpodrinejo socio-ekonomske raziskave, kot subjekt mednarodnih odnosov pa ob državah in narodih nastopajo še razredi in interesne socialne grupe.

Po drugi svetovni vojni se je namreč mednarodna menjava postopoma liberalizirala in povzročila tudi izrazitejšo delitev dela. 
V novih razmerah proizvajalnega procesa zato podjetja ne težijo več h koncentraciji proizvodnje in ne forsirajo več gradnje t.i. "velikih tovarn", kjer so združene vse dejavnosti in kjer je zaposlena celotna delovna sila, ampak so pričela vse bolj dislocirati svojo dejavnost, zlasti v tista območja, kjer je bila na voljo ustrezno kvalificirana delovna sila in kjer so bile ustrezne proizvajalne razmere. 
Možnosti diferenciranega dohodka so tako v sedanji redistribuciji proizvodnje odigrale precejšnjo vlogo. 
Te možnosti pa porajajo zlasti neenake dohodkovne lestvice delovne sile na obeh straneh meje, ki spodbujajo nastanek posebnega tržišča delovne sile z močno prisotnostjo obmejnih sezonskih delavcev. 
Tem generičnim okoliščinam se je sredi 70. let 20. stoletja pridružila še faza industrijsko-tehnološke preobrazbe, ki je v proces prostorskega širjenja gospodarskih dejavnosti vključila nove akterje. 
V tej fazi prihaja običajno do ponovne polarizacije v stara, na sekundarnih dejavnostih osnovana, in nova, pretežno v terciarni sektor usmerjena gospodarska območja in do redistribucije kadrov in tehničnih sredstev. 
To prinaša tudi določeno revolucijo prostorskih hierarhij: mnoge nekdaj tradicionalno revne ali periferne pokrajine se revitalizirajo, mnogi stari industrijski centri pa propadajo. 
Posebno rast imajo v tej fazi mala in srednja podjetja, in sicer zaradi prehoda od ekstenzivnih k intenzivnim oblikam gospodarske proizvodnje, ki zahtevajo vse večje znanje in specializacijo. 
Na ta način se po eni strani nekatere strateško pomembne dejavnosti vse bolj globalizirajo, po drugi pa iščejo tudi vse tesnejši stik z lokalnimi porabniki. 
Z izboljšanjem izobrazbene in socialne strukture v tradicionalno perifernih območjih se nadalje krepijo še izvirne regionalne ekonomske pobude, ki razvijajo sodobne oblike trženja tradicionalnih agrarnih, obrtnih, a tudi kulturnih dejavnosti in značilnosti. 
Te faze ekonomskega razvoja, procese, ki jih spodbujajo, in posledice le-teh v obmejnih regijah ponazarja tudi priložena shema.

- mejo kot element kulturne pokrajine, njen značaj, potek in spreminjanje;

K nadaljnjemu razvoju v nastajanju tako imenovanih evroregij, ki so še posebno številne ob nemški zahodni meji, sta pripomogli združitev Nemčije in uveljavitev parlamentarnih demokratičnih družbeno-političnih sistemov v nekdanjih komunističnih državah vzhodnega bloka. 
Številne evropske pobude v korist manj razvitih in perifernih območij držav članic EU so bile sedaj razširjene ali nanovo uvedene tudi za obmejna območja na vzhodu. 
V tem okviru je bil razširjen in preoblikovan tudi program INTERREG, ki je do leta 1990 finančno stimuliral zlasti manj razvita obmejna območja Irske, Španije, Portugalske in Grčije. 
Novi program se tako v večji meri posveča tudi vzhodnim obmejnim območjem držav članic EU, kakršne so Nemčija, Avstrija in Italija, njemu zrcalen pa je program Phare, ki je izrecno namenjen mednarodnemu sodelovanju in modernizaciji srednje- in vzhodnoevropskih držav izven okvirov EU. 
Na tej osnovi so se že oblikovale omenjene nove evroregije med Nemčijo ter Poljsko in Češko, medtem ko ostajajo še v povojih čezmejne regionalne pobude na obmejnih območjih med Avstrijo, Češko, Slovaško, Madžarsko in Slovenijo ter med Italijo in Slovenijo.

9. 
OD TEORIJE K PRAKSI: SLOVENIJA KOT EVROPSKA OBMEJNA REGIJA IN ZNAČILNOSTI SLOVENSKIH OBMEJNIH OBMOČIJ

64,9

7,6

Iz ankete, ki je bila opravljena v začetku 90. let na območju tromeje, izhaja, da slovenski in avstrijski državljani obiskujejo kako sosednjo državo povečini enkrat do nekajkrat na leto (približno polovica respondentov), pogosteje, se pravi tedensko ali mesečno pa 10% oziroma 25% do 30% respondentov. 
Nekoliko drugače naj bi se glede čezmejnih obiskov odločali italijanski državljani, pri katerih približno tretjina respondentov sosednjih držav sploh ne obiskuje, po 20% intervjuvanih pa je izjavilo, da mejo prehajajo vsak teden oziroma vsaj enkrat mesečno. 
Pri tem gre seveda opozoriti na dejstvo, da se ti odgovori nanašajo na obdobje pred uvedbo cenejšega bencina za prebivalce italijanskega obmejnega območja. 
Pri funkcionalnih čezmejnih obiskih je nadalje značilno, da so med slovenskimi državljani pogostejši med prebivalci bližnjih obmejnih krajev in da so usmerjeni v večja sosednja mesta, medtem ko so temu nasprotno pri avstrijskih in italijanskih državljanih pogostejši med prebivalci urbanih centrov in so usmerjeni v ožji slovenski obmejni pas oziroma v bližino samih mejnih prehodov. 
Posebno mesto ima pri tem Trbiž, ki ima s svojimi dobrimi 5.000 prebivalci zelo sorodno funkcijo kot na nasprotni strani mejnega območja Trst in privablja kupce iz sosednje Avstrije in Slovenije, a tudi iz Nemčije in Madžarske, ki tu kupujejo povečini mediteranske prehrambene artikle, oblačila in usnjene izdelke. 
Sorodnike v sosednji državi ima približno tretjina anketiranih v vseh treh obmejnih območjih, pač pa ostajajo med temi določene razlike v znanju jezika sosedov: pri tem je značilno, da nemščino razume ali govori približno 80% anketiranih v Sloveniji in 70% v Italiji, italijanščino okrog 60% anketiranih v Sloveniji (pretežno v Soški dolini) in 50% v Avstriji, slovenščino pa okrog 40% anketiranih v Italiji in Avstriji. 
Če so torej funkcionalni čezmejni obiski manj številni kot v južnem delu slovensko-italijanskega obmejnega območja, ostajajo potenciali socio-kulturnega povezovanja, ki jih ponazarja obvladovanje jezika sosedov, tudi tu na dokaj visoki ravni. 
Ta dejavnik govori očitno v prid tezi, da ostajajo kulturni prostori mnogo bolj stabilni od političnih, kljub očitnim spremembam, ki jih je v to območje prineslo razparceliranje izvorne družbene in kulturne strukture, zlasti v prvi polovici 20. stoletja. 
Z odstranjevanjem zunanjih dejavnikov, normalizacijo meddržavnih odnosov in mednarodno integracijo sedaj tudi to območje ponovno odkriva tiste povezovalne elemente, s katerimi želi nadomestiti dosedanji status perifernosti in obrobnosti, ki ga ne zmanjšujejo niti visoki tranzitni tokovi in v katerem se je vsaka izmed strani tromeje znašla v okviru svojega državnega sistema. 
A tudi v tem pogledu obstajajo med italijanskim, avstrijskim in slovenskim delom tromeje nekatere bistvene razlike, saj sta zadnja dva veliko bolj integrirana vsak v svoje širše regionalno območje kot prvi. 
Zato ni naključje, da se je v anketi v slovensko-italijanskem obmejnem pasu s potrebo po okrepitvi in pospeševanju čezmejne integracije največ vprašanih na italijanski strani strinjalo v Brdih in Kanalski dolini (okrog 60% vprašanih), najmanj pa na Tržaškem (okrog 30% vprašanih). 
Podobno geografsko opredeljenost so imeli tudi odgovori na slovenski strani, čeprav so bili tu na splošno respondenti glede integracijskih potencialov veliko manj navdušeni. 
Žal na avstrijski strani niso bile opravljene podobne sondaže, vendar lahko pričakujemo, da bi ideja o okrepitvi čezmejnih vezi tudi tu ne naletela ravno na poseben entuziazem.

SLOVENSKO-AVSTRIJSKO IN SLOVENSKO-MADŽARSKO OBMEJNO OBMOČJE

40,5

5,2

SLO/CRO

2,7

20,5

družbenih dejavnosti

Vrednost

1,9

1,2

31,9 (47,1)

Nemčija

Nemčija

7,4

Avstralija

Švica

3,8

3,9

Skratka, ekonomska globalizacija v glavnem temelji na pojavu in dejavnosti MNK, ki v svetu prevladujejo tako glede proizvodnje, trgovine, investicij in tehnološkega prenosa. 
MNK so prerasle iz nacionalnih podjetij v globalne koncerne, ki iščejo globalne profite ter pri tem izkoriščajo razlike in strukturne lastnosti svetovnih trgov dela in potrošnje, s povezovanjem in koncentracijo dejavnosti pa zmanjšujejo operativne stroške in s tem povečujejo konkurenčnost in sposobnost vlaganja v nadaljnji tehnološki razvoj. 
Po njihovem zgledu pridobivajo vse bolj globalno podobo tudi specializirana mala in srednje velika podjetja. 
Mednarodne izmenjave MNK navkljub regionalni koncentraciji proizvodnje presegajo "triado" razvitih središč (Severna Amerika, EU, Japonska in vzhodna Azija) in nanjo navezujejo mnogo bolj obsežna območja ekonomske odvisnosti. 
S tem vplivajo tudi na druge oblike družbene in kulturne globalizacije ter na svetovna migracijska gibanja, kakor bomo prikazali v nadaljevanju, še posebej pa se nanovo nastavlja razmerje med MNK in državami. 
Slednje potrebujejo MNK za povečevanje materialne blaginje in zaposlitvenih možnosti za aktivne državljane, MNK pa potrebujejo države za pridobivanje infrastrukturne osnove v urbanističnem, socialnem in legalnem pogledu. 
Zaradi tega so države obenem "okviri" za ločene gospodarske prakse in kulture ter "regulatorji" gospodarskih in socialnih tokov. 
MNK pa po svoji naravi povezujejo določene segmente nacionalnih ekonomij v širši transnacionalni gospodarski sistem, v okviru katerega iščejo ustrezne primerjalne prednosti, a mu tudi same prispevajo precejšnjo dodatno vrednost s hitrejšo rastjo povprečnih plač zaposlenih ter večjo razvojno-raziskovalno naravnanostjo.

Grafikon prikazuje deleže posameznih držav pri letnem vnosu toplogrednih plinov v ozračje (po podatkih OECD za prvo polovico 90. let). 
Razvite države,ki sodijo v skupino OECD, prispevajo skupaj dobro tretjino emisij, od tega same ZDA skoraj 20%, čeprav živi v tej državi manj kot 5% svetovnega prebivalstva. 
Če bi si tudi druge države "privoščile" ameriške emisijske "standarde", bi svet zadela prava ekološka katastrofa.

