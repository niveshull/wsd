Neverjeten splet popolne digitalne vizualizacije sveta preteklosti in igralcev, ki se trudijo ostati človeško zvesti likom v »praznem« prostoru. 
Super junak Joe bi si zaslužil boljšo zgodbo, očarljivejšo ljubezen in prepričljivejše nasprotnike. 
Osupnil vas bo le digitalni sir Laurence Olivier, ki je v resnici že 15 let pokojni. 
A če je to smernica za kino bodočnosti, se ji raje ognemo.

MILORAD PAVIČ, avtor Hazarskega besednjaka, ki smo ga lahko videli v Pandurjevi režiji tudi pri nas, je mojster mistike, simbolizma in nadrealnega. 
V svojih knjigah z bogatim jezikom povezuje skrivnosti vzhoda in zahoda. 
V Poslednji ljubezni v Carigradu (Ma-no, 2004) se je lotil zgodbe tarota in jo povedal na povsem nov način. 
Na koncu knjige ne manjka niti kratka razlaga, kako si lahko prerokujete sami. 
In da je njegov »priročnik za prerokovanje s ključi velike skrivnosti za gospe obeh spolov«, kakor sam imenuje knjigo, popoln, so na koncu dodane tudi tarot karte velike arkane za priročno šloganje. 

7. 
Medtem ko Tina velikodušno podpisuje svojo duplerico, srečni dobitnik avtograma gleda nekam globoko v svojo desno …

