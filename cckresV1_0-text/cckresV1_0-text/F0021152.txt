Brown (1966) je v delu Love`s Body razvil zapleteno metaforično igro med posameznikovim in političnim telesom, da bi pokazal izredno patriarhalno in avtoritarno strukturo naših konceptov in doživljanj obojega. 
Falos, glava; telo, država; bratje, uporniški prevrat kralja, da bi vzpostavili tiranijo bratskega liberalnega trga – to so Brownove teme. 
Če je bil le oče glava, so lahko le bratje državljani. 
Edini pobeg iz dominacije, ki ga je Brown preučeval, je bil skozi fantazmo in ekstazo, pri tem pa ni spodbijal političnega telesa v njegovi temeljni moški premoči in redukciji na dinamiko potlačitve narave. 
Brown je zavrnil civilizacijo (politično telo), da bi obvaroval telo; to rešitev je zahtevalo njegovo temeljno sprejetje freudovskega seksualnega redukcionizma in iz tega izhajajoča logika dominacije. 
Naravo je spremenil v fetiš, ki se obožuje s popolno vrnitvijo k njemu (polimorfna perverznost). 
Izdal je socialistične možnosti dialektične teorije političnega telesa, ki niti ne obožuje niti ne zavrača naravoslovne znanosti, ki narave in njene vednosti noče spremeniti v fetiš.

Dve glavni temi primatologije pri določanju pomena živali za razumevanje človekovega življenja sta spolnost in ekonomija – reprodukcija in produkcija. 
Primatologe torej zanimajo odločilne faze pri prehajanju naravne ekonomije v politično ter pri razvoju bioloških socialnih združb v ureditev človekovih sorodstvenih kategorij in sistemov menjave. 
To so stara vprašanja, ki so kompleksno povezana s tehničnimi in ideološkimi dimenzijami biosocialne znanosti. 
Naše razumevanje reprodukcije in produkcije pelje v dve smeri: po eni strani lahko okrepimo svoje videnje naravne in kulturne potrebe po nadvladi; po drugi strani se lahko učimo uporabljati znanost tako, da bi mogli jasneje prikazati zaenkrat fragmentarne možnosti produkcije in reprodukcije človeškega življenja, ne da bi se pretirano naslanjali na teoretične kategorije in konkretne prakse nadzora in sovraštva.

A kljub velikim razlikam tako Zuckerman kot Rowellova prevzemata različice biološkega in sociološkega funkcionalizma, ki zamejujeta dovoljene razlage telesa in političnega telesa. 
Tu je najpomembnejša funkcionalistična zahteva po dokončni razlagi v smislu izenačenosti, stabilnosti in ravnovesja. 
Funkcionalizem se je razvil na podlagi organizmičnih metafor, v katerih se različni fiziološki deli ali podsistemi urejajo v harmonično, hierarhično razslojeno celoto. 
Navzkrižje je podrejeno nekakšni teleologiji skupnih interesov. 
Za kritičen zgodovinski pregled funkcionalističnega pojasnila v mistifikaciji kapitalističnih razrednih odnosov od zgodnjega devetnajstega stoletja dalje glej delo Younga (1985). 
Prav tako pojasnila Zuckermana in Rowellove na zapletene načine odražajo ideološke sestavine družbe, kar je lahko poučno za feministična prizadevanja v smeri bioloških in družbenih teorij.

SHEMA 1: ODNOSI MED VODILNIMI OSEBNOSTMI

Zgoraj orisani dokaz se močno približuje razlagi širokega temelja podčloveške primatne družbe. 
Glavni faktor, ki določa družbeno razvrščanje v skupine, je spolna privlačnost … 
Največje število samic, ki jih lahko ima posamezen samec, določa njegova stopnja dominantnosti, ki pa je spet odvisna ne le od njegove potence, temveč tudi od njegovega odnosa do drugih moških osebkov. 
(Zuckerman, 1932, str. 31)

O vprašanju organizem – superorganizem lahko beremo v naslednjih delih: Wheeler (1939), Emerson (1954), Kroeber (1917), Redfield (1942), Wilson (1971, str. 12, 282, 317–19; 1975, str. 383–86).

fiziologija refleksi antropologija

V opisu življenja langurjev Sarah Blaffer - Hrdy so detomori in napadi samcev na trope postali ključ za razumevanje družbenega vedenja langurjev. 
Njeno delo iz leta 1977 je napovedalo pojasnila, po katerih se Jayeva/Dolhinowa ni nikoli vprašala. 
Na ovitku njene Harvard University Pressbook knjigi beremo: »The Langurs of Abu (podnaslov: Female and Male Strategies of Reproduction) je prva knjiga, ki analizira vedenje divjih primatov s stališča obeh spolov ter ostro in natančno raziskuje vzorce vedenja primatov s feminističnega stališča.« 
Hrdyjeva, nekdanja podiplomska študentka Irvena DeVorea na Harvardu, je tesno sodelovala tudi z Robertom Triversom in E. O. Wilsonom. 
Ti trije moški so najpomembnejši teoretiki sociobiologije. 
DeVore je v popolnem nasprotju z Washburnom reinterpretiral socialno antropologijo človeških lovcev-nabiralcev z vidika vedenjskih sistemov, ki nastajajo iz genetsko-sorodstvenega izračuna dobička. 
Za Hrdyjevo je primatna družbena skupina postala eden izmed možnih izidov strategij posameznih reproducentov, s katerimi naj bi maksimirali svojo genetsko pripravljenost oz. izrabili svoje genetske vložke. 
Vladala je družbena zgodba o nastanku, kakršno piše čista liberalna utilitaristična politična ekonomija; individualno tekmovanje je ustvarilo vse vrste kombinacij učinkovitega živalskega stroja. 
Družbeno življenje je bilo tržišče, na katerem se je investiralo in preverjalo naložbe le v eni valuti: genetskem prirastku.

Najboljša povratna naprava bi morala delovati podobno, kot poteka povezovanje reprodukcijskih in subsistenčnih podsistemov v okviru življenjskih strategij vrste. 
Pri ljudeh bi bil torej detomor pod nadzorstvom žensk v skupinah nabiralcev-lovcev izvrsten mehanizem za vzdrževanje uravnavanja populacije oz. dobra ustreznica subsistenčnih priložnosti in številk. 
Ripleyjeva je prenehala s poveličevanjem lova in se lotila vloge samic v hominidnih subsistenčnih inovacijah. 
Da pa je lahko tako neopazno sprožila tako pomembno spremembo v zgodbah fizične antropologije iz osemdesetih let, se ima zahvaliti delu drugih znanstvenic (mnoge pripadajo Washburnovi družini) v okviru »eksternega« ženskega gibanja.

Teoretičarka feminizma bell hooks je opozorila na razliko med samostalnikom “the women’s movement ” in aktivnejšo, bolj glagolsko obliko “women’s movement”. 
Prvi izraz naj bi vseboval potencial za škodljive taksonomije in avantgardizem, ki je temu nenavadnemu substantivu inherenten. 
V nasprotju s tem pa se glagolska oblika upira reifikaciji in trditvam o posebni politični korektnosti (hooks, 1981, 1984). 
Izogibajoč se pastem presvobodnih opredelitev s poudarkom na “enakosti pravic”, hooksova pravi: “Feminizem bi rad naredil konec seksistični opresiji. 
Njegov cilj ni zgolj pomagati kaki določeni skupini žensk, kaki določeni rasi ali razredu žensk. 
Feminizem ne daje ženskam kakih posebnih privilegijev v primerjavi z moškimi. 
Feminizem ima moč, da na pomemben način spremeni življenja nas vseh” (hooks, 1984, str. 26). 
Feministično gibanje torej stremi h “kulturnim temeljem zatiranja skupin … 
To bi pomenilo, da sta rasno in razredno zatiranje v enaki meri feministični vprašanji kakor seksizem” (str. 25). 
Zahvaljujem se Katie King, da me je opozorila na delo hooksove, pa tudi za splošno poglobitev mojega razumevanja zapletenih aparatov proizvajanja ženske kulture in ženskega izkustva (King, 1986, 1988, delo v pripravi). 
V instituciji ženskih študij je odločilno biti odgovoren za politiko izkustva. 
Takšna odgovornost ni lahka naloga niti ni prav jasno, kakšne oblike naj bi zavzela ali kako naj pristopimo k sporom o različnih artikulacijah izkustva in različnih pozicijah tovrstnega artikuliranja. 
Prav tako si ne smemo dovoliti, da bi izkustvo razumeli kot neskončno pluralen in neoporečen pojav; kot nekaj samoumevnega in ob pogledu »vase« z lahkoto dosegljivega; kot nekaj, kar pripada samo nam ali samo eni skupini. 
Izkustvo je bistven proizvod in sredstvo ženskega gibanja; sporni so pogoji njegovega artikuliranja. 
Ženskam se »izkustvo« ne zdi nič bolj pri roki kakor se njim/nam zdi, da je »narava« ali »telo« predoblikovano, vedno neomadeževano in čakajoče zunaj skruniteljskega jezika in kulture. 
Kakor je narava eden najosupljivejših in prav nič nedolžnih stvaritev kulture, je izkustvo eden najmanj neomadeževanih in najmanj samoumevnih vidikov zgodovinskega, utelešenega gibanja.

AaBbCcČčDdEeFfGgHhIiJjKkLlMmNnOoPpRrSsŠšTtUuVvZzŽž

Toda mati ni bila za Christianovo nič bolj ključna podoba za enotnost žensk v afriški diaspori skozi čas in prostor kakor za Ogunyemijevo. 
Christianova interpretira deli Meridian in The Joys of Motherhood skozi njuno prefinjeno sozvočje, ki ji omogoča izpostaviti posebno vrsto feminizma. 
Gre za feminizem, ki je želel utrditi lezbijštvo znotraj črnega feminizma ter znotraj afriškega vzorca prenašanja vezi med materjo in hčerjo, ki skrbita druga za drugo kljub nemogočim pogojem v svetu, ki to skrb nenehno onemogoča. 
Namen Barbare Christian je bil preprečiti marginalizacijo lezbijštva v feminističnem diskurzu temnopoltih žensk, in tako je iz natanko istega razloga, ki je pripravil Ogunyemijevo do tega, da je izločila Emechetovo iz svoje genealogije womanizma v afriški diaspori, vključila Emechetovo v seznam svojih besedil. 
Toda kakor Ogunyemijeva je tudi Christianova ustvarila zgodbo o zorenju njenih literarnih prednic v zgodovini pisanja. 
Začrtana pot zorenja je vsaki izmed njiju predstavljala specifičen model osebnostne in družbene rasti žensk v diaspori. 
Ogunyemijeva je opisala zgodovino zavesti zahodnoafriških pisateljic od časa gibanj za narodno neodvisnost, ki se je začela s spogledovanjem s feminizmom in socializmom in dosegla vrhunec v zrelem womanizmu, kot ga predstavlja skupnost žensk v vlogah mater, zdraviteljic in pisateljic, strnjenih v osrednjo podobo »soženà z odsotnim možem«. 
Ta zadnja podoba je ostro spominjala na kolonialni in postkolonialni čas preseljevanja žensk iz ruralnih v urbana okolja v iskanju dela, kljub temu da je evocirala tudi pozitivno samozadostnost poročene ženske, ki je v nasprotju s stereotipno zahodnjaško podobo (hetero)seksualiziranega belega buržoaznega para, v katerem je žena odvisna in izolirana, kar se posledično izraža v njenem negativnem »feminističnem« nasprotovanju.

Teorija Gayle Rubin iz leta 1975 o sistemu biološkega in družbenega spola je razložila komplementarnost spolov (obvezno heteroseksualnost) in moško zatiranje žensk z osrednjo premiso menjave žensk pri ustvarjanju kulture s sorodstvom. 
Toda kaj se zgodi s tem pristopom, če ženske v instituciji sorodstva niso umeščene podobno? 
Še posebej, kaj se zgodi z družbenim spolom, če so cele skupine žensk in moških pozicionirane povsem zunaj institucije sorodstva, toda v razmerju s sorodstvenimi sistemi druge, dominantne skupine? 
Carbyjeva (1987), Spillersova (1987) in Hurtadova (1989) so raziskale koncept družbenega spola s preučitvijo zgodovine in posledic teh zadev.

IRONIČNE SANJE O SKUPNEM JEZIKU ZA ŽENSKE V INTEGRIRANEM VEZJU

V sodobni znanstveni fantastiki mrgoli kiborgov – napol živali, napol strojev, ki naseljujejo napol naravne, napol umetne svetove. 
Tudi sodobna medicina je polna teh križancev med strojem in organizmom, ki so bili spočeti kot kodirane naprave v takšni intimnosti in s tolikšno silo, kakršnih v zgodovini spolnosti še ni bilo. 
Spolnost kiborgov ponovno oživlja nekaj ljubke replikativne baročnosti, kakršno poznamo pri praprotih in nevretenčarjih (teh prijetnih organskih zaščitnih sredstvih proti heteroseksizmu). 
Replikacija kiborgov ni vezana na organsko reprodukcijo. 
Sodobna proizvodnja spominja na sanje o kolonizaciji kiborgov, ob katerih je nočna mora taylorizma videti naravnost idilična. 
In današnje vojne so kiborške orgije, ki jih povzema formula CI: ukaz-nadzor-komunikacija-inteligenca (command-control-communication-intelligence) – 84 milijard dolarjev težka postavka v ameriškem obrambnem proračunu iz l. 1984. 
Pokazati skušam, da je kiborg izmišljija, ki gradi našo družbeno in telesno stvarnost ter hkrati vir navdiha, ki napeljuje k nekaterim nadvse plodnim povezavam. 
Biopolitika Michaela Foucaulta predstavlja nejasno slutnjo politike kiborgov, široko odprtega polja.

Biološko-deterministična ideologija je le eno izmed stališč, ki se odpira v kulturi znanosti in s katero se da pojasnjevati pomene človeške živalskosti. 
Politično radikalnim znanstvenikom ostaja dovolj manevrskega prostora za spodbijanje pomenov natrgane meje med človeškim in živalskim. 
Nekatere koristne reference za leva in/ali feministična radikalna znanstvena gibanja in teorijo ter za biološka/biotehniška vprašanja so: Bleier (1984, 1986), Harding (1986), Fausto-Sterling (1985), Gould (1981), Hubbard et al. (1982), Keller (1985), Lewontin et al. (1984), Radical Science Journal (l. 1987 se je preimenoval v Science as Culture), 26 Freegrove Road, London N7 9RQ; Science for the People, 897 Main St, Cambridge, MA 02139. 
Kiborg se v mitu pojavi natanko na točki prestopa preko te meje. 
Kiborgi nikakor niso znak ograjevanja ljudi od drugih živih bitij; prej kažejo na njihovo tesno združevanje, ki hkrati vzbuja zaskrbljenost in veselje. 
V tem ciklusu poročne izmenjave ima bestialnost nov status.

Katie King je izpostavila politično/poetično mehaniko in meje identifikacije, vgrajene v branje »pesmi«, tega tvornega jedra kulturnega feminizma. 
Kingova kritizira vztrajno težnjo modernih feministk z različnih »momentov« oz. »debat« znotraj feministične prakse, ki se kaže v taksonomiranju ženskega gibanja, namen pa je prepričati, da so določene politične tendence telos celote. 
Taksonomije skušajo predelati feministično teorijo tako, da bi bila videti kot ideološki boj med koherentnimi skupinami, ki se s časom ne spreminjajo – zlasti se misli na tiste tipične enote, ki jih označujemo kot radikalni, liberalni in socialistični liberalizem. 
Vsi drugi feminizmi so dobesedno bodisi inkorporirani bodisi marginalizirani, in sicer navadno z izgradnjo eksplicitne ontologije in epistemologije. 
Katie King (1986, 1987a) je razvila teoretično občutljivo analizo feminističnih taksonomij, ki znotraj feministične ideologije in polemiziranja funkcionirajo kot rodopisi moči. 
Avtorica obdela sporen primer taksonomiranja feminizmov, s katerim Jaggarjeva (1983) sestavi napravico za proizvajanje želene končne pozicije. 
Tudi moja tukajšnja karikatura socialističnega in radikalnega feminizma je tak primer.

Organska delitev dela Ergonomika/kibernetika dela

Mikroelektronika spreminja prevode dela v robotiko in procesiranje besed, spolnost v genetični inženiring ter reprodukcijske tehnologije in mišljenje v umetno inteligenco in procedure odločanja. 
Nove biotehnologije so bolj skrb zbujajoče kakor človeška reprodukcija. 
Biologija kot mogočna veda, ki s pomočjo inženiringa spreminja snovi in procese, prinaša za industrijo revolucionarne implikacije, danes morda najočitneje na področjih fermentacije, agrikulture in energetike. 
Komunikacijske vede in biologija pomenijo izdelovanje naravno-tehničnih predmetov spoznavanja, v katerih je razlika med strojem in organizmom docela zabrisana; duh, telo in orodje so povsem prepleteni. 
Zdi se, da sta v enaki meri implicirani »multinacionalna« materialna organizacija produkcije in reprodukcije vsakdanjega življenja kot tudi simbolična organizacija produkcije in reprodukcije kulture in imaginacije. 
Podobe podstati in nadstavbe, javnega in zasebnega ali materialnega in idealnega, ki naj bi ohranjale ločnice, se še nikoli niso zdele tako šibke.

Jezikovna politika v dobesednem in prenesenem pomenu prežema boje nebelk, in zgodbe o jeziku imajo v bogati paleti sodobnih del ameriških nebelih pisateljic posebno moč. 
Na primer v zgodbi o domorodki Malinche, materi »bastardne« rase novega sveta – mesticev, mojstrici jezikov in ljubici Cortésa, ki ima poseben pomen za izgradnjo identitete ameriške Mehičanke. 
Cherríe Moraga (1983) v tem delu z naslovom Loving in the War Years raziskuje vprašanje identitete na primeru ženske, ki nikoli ni obvladala izvornega jezika, nikoli povedala prvotne zgodbe in nikoli živela v harmoniji zakonite heteroseksualne zveze v vrtu kulture, torej svoje identitete ne more utemeljiti na mitu oziroma na izvirnem grehu in pravici do pravega imena matere ali očeta. 
O odnosu nebelk do pisanja kot teme in kot politike se lahko poučimo v: Program mednarodne literarne konference z naslovom “The Black Woman in the Diaspora: Hidden Connections and Extended Acknowledgements”, Michigan State University, oktober 1985; Evans (1984); Christian (1985); Carby (1987); Fisher (1980); Frontiers (1980, 1983); Kingston (1977); Lerner (1973); Giddings (1985); Moraga in Anzaldúa (1981); Morgan (1984). 
Tudi anglofone Evropejke in Evroameričanke so izdelale poseben pogled na svoje pisanje kot pomenljivo znamenje: Gilbert in Gubar (1979); Russ (1983).

Toda entitete poznega dvajsetega stoletja, ne glede na to, ali imajo strukturo in lastnosti retoričnih objektov – infekcijski vektorji (mikrobi), elementarni delci (kvarki) in biomolekularne kode (geni) – niso romantični ali modernistični objekti z notranjimi zakoni koherence. 
Marilyn Strathern (1987a) je v svoji analizi raziskovanja motene ločnice med modernizmom in postmodernizmom v etnografiji in antropologiji – kjer so veliki problemi avtorizacija ali prohibicija oblikovanja primerjalne vednosti čez “kulture” z neke epistemološko utemeljene izhodiščne točke bodisi znotraj, zunaj bodisi v dialoškem razmerju s katerokoli enoto analize – pomembno opazila, da umetniškemu delu kot objektu ni vzporedna pisna etnografija vednosti, ampak kultura. 
Romantični in modernistični naravno-tehnični objekti vednosti v znanosti in drugih kulturnih praksah stojijo na eni strani tega razcepa. 
Postmodernistično oblikovanje stoji na drugi strani s svojim “protiestetskim” za vedno razcepljenih, problematiziranih, vedno umikajočih se in odloženih “objektov” vednosti in prakse, vključno z znaki, organizmi, sistemi, jazi in kulturami. 
“Objektivnost v postmodernem okviru ne more govoriti o neproblematičnih objektih; govoriti mora o specifični protezi in prevajanju. 
Objektivnost, ki v izhodišču govori o oblikovanju primerjalne vednosti (kako poimenovati stvari, da bi bile stabilne in podobne druga drugi), postane vprašanje politike novega postavljanja meja, da bi dobili nenedolžna pogajanja in povezave. 
Tisto, za kar gre v razpravah o modernizmu in postmodernizmu, je vzorec razmerij med telesi in jezikom ter v njih. 
So trenutne sledi, na katere se osredotočajo polja sil, ali pa so informacijski vektorji v komajda utelešeni in nadvse spremenljivi semiozi, ki jo usmerjajo dejanja prepoznavanja in napačnega prepoznavanja. 
Človeška narava, zakodirana v svojem genomu in drugih praksah zapisa, je obsežna knjižnica, vredna izmišljenega skrivnega labirinta Umberta Eca v Imenu rože (1980, slov. prev. 1986). 
Kaže, da bosta utrditev in shranjevanje tega besedila človeške narave dražja kot njegov zapis. 
To je strašljiv pogled na razmerje med telesom in jezikom za tiste izmed nas, ki bi o realnosti še vedno radi govorili z več zaupanja, kot pa dopuščamo razpravam krščanske desnice o ponovnem Kristusovem prihodu in njihovemu očaranju nad končnim uničenjem sveta. 
Rade bi mislile, da so naši pozivi k realnim svetovom več kot le obupan odmik od cinizma in dejanje vere, podobno kakšnemu drugemu kultu, ne glede na to, koliko prostora radodarno namenimo bogatim in vedno zgodovinsko specifičnim posredovanjem, s katerimi moramo me in vsi drugi spoznavati svet.

Kot poklon tej ideologiji neposrednega, pogoltnega, generativnega in neomejenega pogleda, katerega tehnološka posredovanja hkrati proslavljamo in jih imamo za popolnoma transparentna, je številka, ki je zaznamovala stoto obletnico National Geographic Society, zaključila svoj pregled literature iskanja, ki ga je spremljala izredna fotografija v dveh sosednjih poglavjih. 
Prvi govori o “Vesolju”, ki ga vpelje moto “Izbira je univerzum – ali pa nič” (Bryan, 1987, str. 352). 
Prav zares. 
To poglavje pripoveduje o junaštvih vesoljske tekme in kaže barvne “posnetke” planetov, ki so jih sestavili iz digitaliziranih signalov, prenešenih skozi ogromen prostor, da bi gledalec ali gledalka “izkusila” trenutek odkritja v neposrednem pogledu na “objekt”. 
Svoje razumevanje izkušnje teh fotografij dolgujem Jimu Cliffordu, University of California v Santa Cruzu, ki je prepoznal njihov učinek na gledajočega v smislu “kopno na vidiku”. 
Ti bajni objekti pridejo do nas hkrati kot nedvomni zapisi tega, kar preprosto je tam, in kot herojska dejanja tehnoznanstvene produkcije. 
Naslednje poglavje je dvojnik makrokozmosa: “Mikrokozmos”, ki ga uvede moto “Zvezdna snov je oživela” (Bryan, 1987, str. 454). 
Tu bralca ali bralko uvedejo v svet infinitezimalnega, ki postane objekt s pomočjo žarčenja zunaj valovnih dolžin, ki jih “normalno” zaznavajo hominidni primati, tj. laserskih žarkov in skenerskih elektronskih mikroskopov, katerih signali so obdelani v čudovite barvne posnetke obrambnih celic T in napadajočih virusov.

Moj preprost, mogoče spreproščen manever v zahodni filozofiji očitno ni nov, ampak ima posebno feministično bodico v razmerju do vprašanja znanosti v feminizmu in s tem povezanih vprašanj družbenega spola kot situirane razlike in ženskega utelešenja. 
Ekofeministke so morda najbolj poudarjale nekatere verzije sveta kot aktivnega subjekta, ne kot vir, ki ga je treba kartirati in si ga prisvojiti v buržoaznih, marksističnih ali maskulinističnih projektih. 
Če se prizna storilstvo sveta v vednosti, to naredi prostor za nekatere vznemirjajoče možnosti, vključno z neodvisnim smislom sveta za humor. 
Tak smisel za humor ne pomirja humanistov in drugih, ki so zavezani svetu kot viru. 
Za feministične vizualizacije sveta kot duhovitega storilca obstajajo liki, ki bogato evocirajo. 
Ni nam treba zdrsniti v poziv k prvobitni materi, ki se upira temu, da bi postala vir. 
Kojot ali Slepar, o katerem pripovedujejo ameriške indijanske zgodbe z jugozahoda, napeljuje na našo situacijo, ko opustimo gospostvo, a ohranimo iskanje zvestobe, pa ves čas vemo, da bomo prevarane. 
Mislim, da so to koristni miti za znanstvenike, ki bi lahko bili naši zavezniki. 
Feministična objektivnost daje prostor presenečenjem in ironijam v jedru produkcije vednosti; me nismo zadolžene za svet. 
Me tu samo živimo in se poskušamo ne-nedolžno pogajati preko svojih protetičnih naprav, med katerimi so naše vizualizacijske tehnologije. 
Nič čudnega, da je imela znanstvena fantastika tako bogato produkcijo v nedavni feministični teoriji. 
Feministično teorijo bi rada razumela kot na novo izumljen diskurz kojota, zavezan virom, ki ga omogočajo, v mnogih vrstah heterogenih opisov sveta.

Pričakovali bi, da se bodo nadzorne strategije osredotočile na mejna področja in pogoje, na stopnje pretoka preko teh meja, ne pa na celovitost naravnih objektov. 
"Celovitost" ali "iskrenost" zahodnega jaza se uklanja postopkom odločanja, ekspertnim sistemom in strategijam za naložbe sredstev. 
"Stopnja svobode" postane izredno učinkovita metafora za politiko. 
Ljudi je potrebno kot katero koli drugo komponento ali podsistem umestiti v sistemsko zasnovo, katere temeljni način delovanja je verjetnosten. 
Noben predmet, prostor ali telo ni sam po sebi nekaj svetega, kateri koli sestavni del je mogoče zamenjati z drugim, če je v ta namen mogoče zgraditi pravi standard oziroma pravi kod za obdelavo signalov v skupnem jeziku. 
Še posebej ni nobene osnove za ontološko nasprotovanje organskemu, tehnološkemu in besedilnemu. 
Ta ontološka kontinuiteta omogoča razpravo o rastočem praktičnem problemu v zvezi z računalniškimi virusi (McLellan, 1988). 
Nalezljivi, napadalski fragmenti informacij se kot parazit nalepijo na gostiteljsko kodo v prid svoje lastne replikacije in njihovi lastni programski ukazi so ne le na metaforični ravni podobni biološkim virusom. 
In podobno kot o nepovabljenih vsiljivcih v telesu se tudi o računalniških virusih razpravlja v smislu patologije - komunikacijskega terorizma, ki zahteva terapijo v obliki strateških varnostnih ukrepov. 
Obstaja neka vrsta epidemiologije virusnih infekcij pri umetno inteligentnih sistemih, in niti veliki industrijski ali vojaški sistemi niti osebni računalniki se ne morejo pohvaliti z dobro imunsko obrambo. 
Oboji so izjemno ranljivi za teroristične napade in hitro razmnoževanje tuje kode, ki tiho razruši normalno delovanje njihovih sistemov. 
Tržijo in prodajajo se imunski programi, ki viruse ubijajo, npr. Data Physician podjetja Digital Dispatch, Inc. Več kot polovica kupcev tega izdelka leta 1985 je prihajala z vojaškega področja. 
Vsakič ko zaženem svojega macintosha, se prikaže ikona programskega cepiva - hipodermična brizgalka.

To je edinstvena zamisel, ki - če drži - pomeni, da so vse možne reakcije, ki jih je imunski sistem sposoben proizvesti z epitopi v zunanjem okolju živali, že predvidene v notranjem sistemu paratopov in idiotopov znotraj živali. 
(Golub, 1987, str. 382-3)

Enačenje zunanjega in notranjega vesolja in njuni skupni diskurzi nezemeljstva, končnih meja znanega in vojne visoke tehnologije se zelo konkretno izraža v uradnem zgodovinskem praznovanju 100-letnice družbe National Geographic Society (Bryan, 1987). 
Poglavje, ki opisuje poročanje National Geographic-a o Merkurju, Dvojčkih, Apollu in Marinerju nosi naslov "Vesolje" in se prične z epigrafom "Izbiramo med vesoljem - ali ničem". 
Končno poglavje, v katerem mrgoli biomedicinskih slik Nillsona in drugih, se imenuje "Notranje vesolje" in se pričenja z epigrafom "Zvezdna snov je oživela" (Bryan, 1987, str. 454, 352). 
Fotografija je tista, ki opazovalca prepriča v bratsko razmerje med notranjim in zunanjim vesoljem. 
A glej, v zunanjem vesolju vidimo vesoljce v skafandrih, ki plavajo naokrog kot osamljeni kozmični zarodki, v predpostavljenem zemeljskem kozmosu naše lastne notranjosti pa strašijo nehumanoidni tujci, ki naj bi predstavljali sredstvo, s katerim naše telo vzdržuje svojo integriteto in individualnost, pravzaprav našo človeškost glede na svet drugosti. 
Zdi se, da so nas okupirali ne le grozeči ne-jazi, pred katerimi nas varuje imunski sistem, ampak - bolj strašno - čudni elementi nas samih. 
Nič čudnega, da ima avtoimunska bolezen tako grozljiv prizvok, in to vse od prve slutnje njenega obstoja naprej, ko sta jo leta 1901 Morgenroth in Ehrlich imenovala horror autotoxicus. 

Posredno ali neposredno so k nastanku te knjige pripomogli izredni ljudje, ki sem jih spoznala na oddelku za zgodovino zavesti (History of Consciousness Board) in podiplomskih seminarjih na Kalifornijski univerzi v Santa Cruzu (University of California, Santa Cruz). 
Še posebej sem hvaležna Glorii Anzaldúi, Bettini Aptheker, Sandri Azeredo, Faith Beckett, Elizabeth Bird, Normanu O. Brownu, Jimu Cliffordu, Mary Crane, Teresi de Lauretis, Paulu Edwardsu, Ronu Eglashu, Barbari Epstein, Petru Eubenu, Ramoni Fernandez, Ruth Frankenberg, Margo Franz, Thyrzi Goodeve, Deborah Gordon, Chrisu Grayu, Val Hartouni, Mary John, Caren Kaplan, Katie King, Hilary Klein, Lisi Lowe, Carole McCann, Lati Mani, Alvini Quintana, Cheli Sandoval, Zoe Sofolis, Noelu Sturgeonu, Jenny Terry, Sharon Traweek in Glorii Watkins (bell hooks).

Imunski orkester l. 1982. 
Celica T dirigira, celici Lyt 1' (pomočnica) in Lyt 2' (zatiralka) prišepetavata, vendar vsaka po svoje. 
Zdi se, da se je generator raznolikosti povsem prepustil nasprotnim klicem angela pomoči in angela zatiranja. 
Ob straneh vidimo idiotipsko omrežje in gen Ir (v vlogi impresarijev?). 
Karikature sta izdelala Niels Jerne in Baruj Benacerraf.

Slika 7

