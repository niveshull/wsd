9. 
NALEPKE 209

Oblikujte svoje življenje od znotraj navzven

Večkrat je že na tak način telefoniral domov, toda ta telefonski klic je bil povsem drugačen. 
Tokrat je operaterki izrecno naročil, naj poudari, da telefonira »doktor«, in ne »gospod«. 
Kako nenavadno je zvenelo, ko jo je slišal izreči besedo »doktor« pred svojim imenom, ko se je na drugem koncu oglasil njegov oče. 
»Dr. Sin« je namreč telefoniral »dr. Očetu«, kar je bil dosežek, ki sta ga oba tako dolgo in tako težko pričakovala. 
Natančneje: devet let. 
Desetine tisočev prebranih in preštudiranih strani ter stotine in stotine prečutih noči, ko se je pripravljal na skoraj prav toliko preizkusov in izpitov. 
Prehodil je kilometre in kilometre od oddaljenih parkirišč do bolnišnice, kjer so bili študenti in stažisti tako rekoč »pasja hrana«. 
Zadnje čase je mesece in mesece prenašal smrad urina na hladnih in žalostnih oddelkih psihiatrične bolnišnice (nekateri bi jo utegnili imenovati kar skladišče), kjer je preživel dolge dneve in noči pri zdravljenju (»skladiščenju«) hospitaliziranih bolnikov.

Če najlepši del vašega življenja sodi že v preteklost, je nekaj zelo narobe. 
Življenje naj bi namreč potekalo takole: čim starejši smo, tem bolj sposobni naj bi bili, ne pa manj. 
Življenje naj bi bilo vedno boljše, saj naj bi bili tudi mi vse spretnejši pri tem. 
Če skušate razumsko pojasniti ali upravičiti, zakaj se ne zmenite zase in za tisto, kar resnično hočete in potrebujete, se zavajate. 
Za določen čas vas želim postaviti na sredino odra in vas s pogovorom pripraviti do tega, da boste tako izboljšali svojo predstavo o sebi, da ne boste nikoli več zamahnili z roko, ko boste pomislili na svoje želje, sanje, potrebe in vizije.

Tu je kratek »lakmusov preizkus«, s katerim boste ugotovili, ali pasivno sprejemate oz. celo izbirate vedenje, s katerim zanikujete sebe, ali pa resnično izbirate tako vedenje in take življenjske okoliščine, ki povsem naravno izhajajo iz vas samih, iz tega, kakršni ste v resnici, torej iz vašega pristnega jaza.

glasba

konjiček

Naj vam priznam, da v približno polovici primerov niti ne vem, kaj hočejo »strokovnjaki«, ki pišejo in govorijo o življenju, povedati z besedami »uresničenje samega sebe«, »notranji jaz«, »oživljeni jaz«, »osredotočenost« in podobnimi donečimi besedami, s katerimi razmetavajo samo zato, da bi bili videti pametni. 
Bojim se, da je to besedičenje vse preveč zapleteno za mojo preprosto zdravo pamet. 
Po mojem mnenju vaše mesto na tem svetu in to, kdo ste, izhaja iz osebne resnice torej iz prepričanj, ki jih imate o sebi. 
Ta so odločilna prav zato, ker ustvarjajo in določajo vašo predstavo o sebi ali vašo samopodobo. 
Če so prepričanja, ki jih gojite o sebi, pristen odsev tistega, kar ste v resnici, potem boste iz svoje samopodobe črpali moč, vaše življenje bo resnično uspešno, vi sami pa boste kolikor je le mogoče pristni. 
Če pa so nekatera vaša prepričanja o sebi popačena, bo vaša samopodoba omejena in izmišljena; izneverili se boste svojemu bistvu in močno oslabili vsa svoja prizadevanja. 
To pa nikakor ni dobro!

Tako kot račka, ki gladko in ljubko drsi po gladini jezera, je tudi z vami vse v redu na površini. 
Toda pomislite, kaj ta račka počne pod vodno gladino: steguje se in brca, kar je v popolnem nasprotju z navidez lahkotnim drsenjem po gladini, kot ga lahko opazujemo. 
In takšno je življenje. 

Da bi razumeli, koliko energije potrošite za to, da potlačite svoj pristni jaz, se spomnite, kako ste v otroštvu hodili poleti plavat. 
Če ste imeli srečo in ste se v vodi lahko tudi žogali, ste se prav gotovo vedno zabavali tudi s tem, da ste skušali obdržati žogo čim dlje pod vodo. 
(Pravzaprav, če ste bili taki kot jaz, ste po več ur uživali v tem početju.) 
Ali se spomnite, kako se je žoga neprestano upirala in se skušala dvigniti na gladino, nato pa se je končno tudi res znašla na soncu? 
Ali se spomnite, koliko truda in energije ste porabili, da ste jo zadržali pod vodo, ko se vam je sem in tja skušala izmuzniti iz rok in slediti naravnemu vzgonu? 
Pomislite, kako ste bili iz sekunde v sekundo bolj utrujeni. 
Mar se ne dogaja enako, kadar svojemu pristnemu jazu preprečujete, da bi se izrazil? 
Samo predstavljajte si, koliko utrujenosti in izčrpanosti se je nakopičilo v vas, ko se tako bojujete vse življenje, vsak dan, vsako minuto in vsako uro.

Zdaj pa si za trenutek oglejmo, koliko energije porabite, da živite namišljeno življenje, o katerem govorim. 
Torej življenje, v katerem zanemarjate svoje darove in talente in namesto tega igrate vloge, ki so vam jih drugi predpisali ali pa ste jih podedovali, in ki niso tisto, kar ste v resnici. 
Predstavljajte si, da po hribu navzgor potiskate velikansko skalo. 
Občutite težo in obseg te skale, ki se ves čas bojuje z vami, medtem ko se vi mučite in potite, da bi opravili svoje delo. 
Zdaj pa si zamislite, da ste na vrhu hriba in morate skalo še zadnjič potisniti, da se bo odkotalila k vznožju na drugi strani hriba. 
Zlahka se odkotali navzdol. 
Primerjajte obe nalogi. 
Ob koncu dolgega, napornega dne ste morda s skalo prisopihali na vrh hriba, medtem ko bi v istem času lahko spustili po hribu navzdol nič koliko skal, pa bi se še vedno počutili, kot da sta komaj začeli. 
Ko bi namreč zakotalili skalo po hribu navzdol, bi bilo to skladno z načelom gravitacije, ki je eden od naravnih zakonov vesolja. 

Delal sem sicer napake, vendar sem se iz njih veliko naučil.

21. 
Bojim se, da bom zamočil.

sproščen zmožen izobražen izučen spreten izvedenec vešč bogat

Preglednica pretvarjanja števila dejanskega potenciala in števila dejanskega jaza v odstotek približne usklajenosti

Zelo previdni morate biti in drugim ne smete dovoliti, da bi vas odvrnili od vaše naloge. 
Ljudje se resnično bojijo sprememb, še zlasti, ko se nanašajo na njihovo najbolj osebno področje življenja in na odnose. 
Predvsem pa se bodo prestrašili, če bo vaše početje pomenilo, da morajo sami dati več od sebe. 
Če bodo tisti, ki so vam najbližji, ugotovili, da se jim boste izmuznili iz rok, da nenadoma ne boste več tiha ovčka, temveč boste začeli več pričakovati od sebe in tudi drugih, se utegnejo močno prestrašiti. 
Lahko ste sicer občutljivi in jim deloma pomagate, vendar pa jim morate pustiti, da sami prevzamejo odgovornost za lastna čustva. 
Zdaj gre za vas; ne zanje. 

Povedal sem že, da so zunanji dejavniki dogodki, izkušnje in posledice, ki so vašo samopodobo oblikovali od zunaj. 
Obstaja nepregledna množica dogodkov, ki vplivajo na to, kako se zaznavate in kako se soočate s svetom. 
Na vas lahko vplivajo neposredno, kadar izkusite neposredne posledice svojih dejanj in kadar ste osebno vpleteni v dogodke, ali pa se iz njih učite posredno, kadar opazujete določeno vedenje in njegove posledice pri drugih ljudeh. 
Ko, na primer, opazujete, kaj se dogaja z družinskimi člani in prijatelji, kadar dosežejo svoj cilj ali pa kadar doživijo neuspeh, se njihove življenjske izkušnje zabeležijo tudi na vašem listu papirja torej se shranijo tudi v vas.

Spodbudil sem jo, naj nadaljuje. 
Dejala je: »Pogrešam svojo hišo. 
Pogrešam svoje življenje. 
Nobene preproge ni, ki bi jo morala posesati, in tudi postelje mi ni treba postiljati. 
Ni mi treba kositi trate ali skrbeti za vrt. 
Nima smisla, da sem tukaj.«

Zdaj pa si predstavljajte, da je nekdo utrpel travmatično poškodbo, ki ni zapustila telesnih sledi. 
Morda ga je nadlegoval bližnji sorodnik. 
Nemara ga je eden od staršev nenehno žalil z besedami ali pa ga je izdal človek, ki ga je imel za prijatelja. 
Morda je kot otrok nemočno gledal, ko se je pred njegovimi očmi zgodila strašna tragedija. 
Tudi v tem primeru se je dogodek nemara zgodil bliskovito hitro. 
Od trenutka, ko se je poškodba začela, pa do konca je morda minilo manj časa, kot ga potrebujete, da bi tlesknili s prsti. 
Pa vendar kaj se je v tem neizmerno kratkem času zgodilo s človekovo samopodobo, z njegovo psiho? 
Ranjena je, prestrašena in izmaličena. 

Potem ko je minilo nekaj časa (Richardu se je seveda zdelo, da so minile cele ure), je Richard končno ugotovil, kako odpreti vrata, in je lahko pobegnil. 
Tresoč se se je vrnil k materi. 
Ko mi je toliko let pozneje pripovedoval o tem dogodku, je živo opisoval strah in jezo, ki ju je občutil in čutil ju je še naprej. 
Spominjal se je, kako jezen je bil na mater, ker ga ni prišla rešit. 
In tako se je v življenju začel zanašati samo še nase: nikoli več ni nikomur zaupal, da mu bo pomagal, in nikoli ni od nikogar sprejel ponujene pomoči. 
Vse do danes je ostal klavstrofobičen, in če se znajde v kakšnem majhnem prostoru, na primer v dvigalu ali v stranišču, ga obliva mrzel pot.

Čeprav je morda res, da nas nagrade in kazni naučijo, kaj moramo storiti in česa ne smemo, pa so to odločilni trenutki, ki zaznamujejo našo notranjost. 
Odločilni trenutki zasidrajo naše čustveno odzivanje na svet. 
Določajo, kakšni občutki nas prevevajo, ko se v življenju neizogibno srečujemo s stresom, in kako se odzivamo nanj.

Psihologi bi rekli, da si »priklicujete v spomin«. 
To počnete takrat, kadar se neke priložnosti spominjate vsaj na dva načina: prvič, spomnite se dogodka, in drugič, spomnite se rezultata. 
Spomnite se, da ste padli (dogodek), naslednje, česar se spominjate, pa je, kako vas je mati objemala (rezultat); spomnite se, kako vas je ugriznil pes in da ste jokali; narisali ste sliko, in učitelj je vaše delo pohvalil. 

Vzemite si nekaj časa in preverite svoj opis odločilnega trenutka. 
Ste bili res žrtev, kot se vam je zdelo takrat? 
Ali ste zmago ali poraz ali kakršen koli rezultat sami pri sebi označili pravilno?

Na začetku svojega življenja nimamo privilegija, pa tudi odgovornosti ne, da bi sami izbirali zase. 
Pravzaprav do svojega drugega leta starosti sploh ne razločujemo med seboj in drugimi ljudmi okrog sebe. 
Vaša odvisnost od staršev ali drugih odraslih avtoritet v odločilni dobi odraščanja in učenja pomeni, da so se ti ljudje odločali namesto vas. 
Pri odgovorih na vprašanja o tem, kaj boste jedli, kaj boste oblekli, v kakšnem okolju boste živeli in na katero šolo boste hodili, ste najverjetneje imeli zelo malo ali pa nič vpliva. 
Te stvari so urejali odrasli v vašem življenju, ne glede na to, ali so pri teh odgovorih mislili na vaše dobro ali ne. 
Prav možno je, da so močno vplivali na vašo izbiro prijateljev, pa tudi na vašo dokončno izbiro poklicne poti. 
Pravzaprav, če ste se strinjali z vsemi zahtevami, ki so jih imeli do vas, ste morda še zdaj zaposleni s tem, da jim skušate pomagati pri načrtovanju vašega življenja.

Katere so torej tiste odločilne izbire, ki so najgloblje izoblikovale vaš pogled na življenje? 
Naj vam pri tem pomagajo vprašanja, ki jih boste našli na naslednjih straneh. 
Tako kot pri prejšnji vaji sem tudi tokrat vprašanja razdelil po starostnih obdobjih, tako da se boste laže spomnili odgovorov. 
Izpostavil sem tudi nekaj kategorij, za katere je dobro, da jih imate pred očmi, ko premišljujete o svojih odločitvah, ki ste jih sprejeli v različnih življenjskih obdobjih. 
Vendar pa morate te starostne skupine in kategorije razumeti zgolj kot predloge, in ne kot obveze. 
Zagotavljam vam namreč, da tako kot odločilni trenutki tudi odločilne izbire niso vezane samo na točno določeno starost, pa tudi ne na samo eno področje vašega življenja. 
Vpliv teh odločitev se namreč nadaljuje skozi vse življenje, ne glede na to, kdaj točno ste jih sprejeli in na katerem področju. 

