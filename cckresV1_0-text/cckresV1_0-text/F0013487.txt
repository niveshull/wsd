Pragozd, popolna harmonija življenja

178 Angkor Wat je najmogočnejši in najbolje ohranjeni tempelj.

Težko dostopne doline so bile nekoč povezane le s potmi, ki so se vile čez visoko notranjost otoka. 
Danes jih povezujejo ovinkaste ceste, stare poti pa so postale pravi raj za ljubitelje pohodništva. 
Turisti prihajajo na Gomero predvsem zaradi hoje. 
Za kopanje primernih plaž je le za vzorec, tako da se domačinom ni treba bati množičnega turizma, kakršen se je razvil na le trideset kilometrov oddaljenem otoku Tenerife. 
Poleg tega otok zaradi pomanjkanja primernega zemljišča nima mednarodnega letališča. 
Manjše letališče so zgradili šele pred letom dni, letala pa povezujejo Gomero le z največjima Kanarskima otokoma Tenerife in Gran Canaria.

Šlo je za enega od brazdastih kitov, in sicer za hrbtoplutega vosatega kita Balaenoptera physalus, drugo največjo vrsto kitov oziroma živali nasploh. 
Le sinji kit, ki prav tako pripada brazdastim kitom, s svojimi veličastnimi 33 metri dolžine in maso 150 ton presega vse druge živali, ki so kdaj živele na Zemlji. 
Brazde, po katerih so ti kiti dobili ime, omogočajo znatno razširjanje grla; med hranjenjem se raztegne v velikansko vrečo. 
Vosati kiti so filtratorji, ki z vosmi - roženimi ploščicami z resicami, ki na vsaki strani ust visijo z zgornje čeljusti, precejajo hrano iz morja. 
Njihova hrana so planktonski rakci (kril) in majhne ribe. 
Vosati kit, ki si je malo Slovenijo in njeno še manjše morje našel za svoje poslednje počivališče, pripada drugi največji vrsti, ki odrasla doseže velikost do 25 metrov in težo do 80 ton. 
Primerek v Piranskem zalivu pa je meril v dolžino »le skromnih« trinajst metrov, kar pomeni, da gre za nedoraslo žival, nekaj let staro samico brazdastega kita.

Katero jezero raziskuje družina v čolnu? 

Povezavo med visokimi temperaturami in splošno razdražljivostjo poznamo vsi, njen mehanizem pa ostaja neznanka. 
Nekateri raziskovalci trdijo, da ima pri tem največji pomen dehidracija. 
Večina ljudi že tako in tako ne pije dovolj tekočine, ob visokih temperaturah, ki se pojavijo med vročinskimi valovi, pa se stanje zaradi pospešenega znojenja še poslabša. 
V zadnjem času nekatere raziskave kažejo, da bi povečano agresivnost lahko pripisali tudi serotoninu, hormonu, za katerega so dokazali, da se v možganih pospešeno izloča prav pri višjih temperaturah, čeprav raziskovalci obenem poudarjajo, da reakcije vendarle sproža posameznik in da je agresivnost moč krotiti tudi med vročinskimi valovi. 

17. 

Izkopavanja Muzejskega društva leta 1913 so pripomogla k novemu odkritju. 
V četrti rimskih vil, na severnem delu Leskovškove njive, sta odkrila pod pokroviteljstvom avstrijskega arheološkega inštituta dr. Mihovil Abramić in Viktor Skrabar 29. maja temelje, katerih usmeritev je bila od severa proti jugu in so imeli tipično obliko mitreja, velikosti 16 x 8 m. 
Svetišče je triladijsko, s poglobljenim srednjim delom in dvema predprostoroma na obeh straneh. 
Kosi ilovnatega ometa z odtisi vrbovega prepleta izpričujejo, da je posnemal tudi ta mitrej obliko votline in je bil prekrit z lahko strešno konstrukcijo. 
V severnem delu je nekoč stal oltar, ki je ohranjen le delno; danes ga nadomešča freska s posnetkom oltarne plošče iz Osterburkna.

Navedeno mesto pa ni edino, v katerem Platon spregovori o Uraniji. 
Ko Sokrat in njegovi sogovorniki v ležernem, pivskem vzdušju razpravljajo o ljubezni, se izkaže, da je Uranija drugo ime za boginjo Afrodito. 
Željo po telesu in željo po modrosti, pravijo, vodi v človeku en in isti nagon, imenovan eros. 
Neustavljiva ljubezen privede nekoga k telesni lepoti, na prag človeškega srca, in spet drugega k mejam in lepotam vesolja. 
Zato ima grška boginja ljubezni dve podobi, je povsem zemeljska, telesna pojavnost ter hkrati deluje kot eteričen, duhovni, nebeški princip.

