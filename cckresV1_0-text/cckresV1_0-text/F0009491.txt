"Rori, še to, štala, jeseni grem živet k teti," sem se izkašljal. 
Bom zmogel? 
Proč od frendov, od matke, od edinih ljudi, ki me imajo radi. 
Vedno sem mislil, da ne morem biti še bolj osamljen, kot sem že.

Gledal sem za njima in živčno vlekel ostanek Buntinega tobaka. 
Bilo je dovolj časa, da v telefonskem imeniku preverim, kje živi moj pravi oče. 
Ampak nekako nisem bil razpoložen za novo razočaranje. 
Raje sem zapravljal čas na ploščadi in opazoval brezskrbno otroštvo drugih. 
Na skrivaj sem upal, da se bo vrnila matka in preprečila katastrofo.

(rs)

Marjan Toš

Z denarjem, zbranim v dobrodelni akciji Vsi smo bili otroci, so najmlajšim bolnikom izolske bolnišnice kupili sodoben gastroskop, ki sta ga kot častna pokrovitelja v uporabo včeraj uradno predala predsednik RS Milan Kučan in njegova soproga Štefka.

Težave z računi za cestne železniške prehode ne tarejo le Štor, ampak tudi mnoge druge občine po Sloveniji, kjer poteka železnica. 
"Sreča, da ležijo ob železnici," kot meni prometni minister, dejansko pomeni hudo breme. 
Tega se zadnji čas zavedajo tudi v združenju slovenskih občin in so si po svoje začeli prizadevati za spremembo tega določila. 
Štorska občina pa je po "teži problema" na tretjem mestu v državi. 
Ta majhna občina, ki jo železnica deli v dve polovici, ima štiri prehode: dva sta opremljena z avtomatskimi zapornicami, na dveh zapornice ročno spuščajo in dvigajo železničarji. 
In prav strošek na takih zapornicah je visok. 
Vendar jih ne morejo avtomatizirati, ker sta oba taka prehoda dejansko na območju železniške postaje, med enim in drugim je premajhna razdalja. 
"Trdim, da smo v neenakopravnem položaju z občinami, kjer nimajo železnice. 
V izračunu tako imenovane primerne porabe za železniške prehode lokalna skupnost nima nikakršnih dodatnih bonitet. 
Dolžina lokalnih in nekategoriziranih cest se upošteva, ne pa, ali so na njih tudi železniški prehodi," pravi Franc Jazbec.

Vodnar

DSF

Na tiskovni konferenci je pojasnil, kaj je bil predmet konflikta na zadnjih pogajanjih o novi poklicni kolektivni pogodbi za zdravnike in zobozdravnike, ko so predstavniki Fidesa predčasno zapustili pogajanja. 
Predstavniki vladne pogajalske skupine želijo, da bi se o nekaterih pravicah, ki so sicer že zapisane v kolektivni pogodbi dejavnosti in za katero je poklicna kolektivna pogodba le nadgradnja, pri sestavi nove zdravniške kolektivne pogodbe pogovarjali od začetka. 
Na kolektivno pogodbo dejavnosti bi tako gledali le kot na pravni vir in ne kot na obstoječe dejstvo. 
Prav tako so bili predstavniki Fidesa na zadnjem sestanku zgroženi, ko so v sklepu vladne strani prebrali, da je pogoj, ki so ga predstavniki Fidesa postavili na prvem sestanku po prekinitvi zdravniške stavke, sprejet pogojno. 
Fides je namreč zahteval, da se spoštujejo obstoječi pravni red, zakoni in kolektivne pogodbe. 
Na zadnjem sestanku so pri predstavitvi tarifnega dela pogodbe, ki govori o plačah in dežurstvih, vladni pogajalci ponudili manj, kot so zdravniki že dosegli, meni Kuštrin. 
Predlog, ki ga je predložila vladna stran, ne upošteva zdravniškega dodatka, ki izhaja iz aneksa h kolektivni pogodbi iz leta 2000 in ki predvideva še drugi del uskladitve zdravniških plač s sodniškimi. 
Kuštrin je opozoril, da so bili pripravljeni prestaviti uresničitev aneksa do leta 2004, vendar se aneksu nikakor ne nameravajo odpovedati.

