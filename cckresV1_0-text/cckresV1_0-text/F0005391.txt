Delovanje in zgradbo gonilnika najlaže opišemo, če ga začnemo opazovati trenutek za tem, ko ga operacijski sistem namesti v pomnilnik. 
Takrat Windows 95 pokliče namestitveno funkcijo; OnDeviceInit ali OnSysDynamicDeviceInit, če je gonilnik dinamično naložljiv. 
Funkcija mora za vsak podprti komunikacijski vmesnik zgraditi nov predmet in operacijskemu sistemu sporočiti ime komunikacijskega vmesnika. 
Sledi klic funkcije Register, ki prijavi nove vmesnike v operacijski sistem. 
Pomembno je, da namestitvene funkcije ne izpeljemo neposredno iz razreda VDevice, kakor pri večini drugih gonilnikov, ampak uporabimo razred VCommPortDriver, ki vsebuje nekoliko spremenjeno namestitveno funkcijo.

Primož Gabrijelčič

(po internetu)

