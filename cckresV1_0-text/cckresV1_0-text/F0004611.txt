Boris Popovič je ob tem dejal, da se skrb lokalne skupnosti za izboljšanje kakovosti življenja občanov uresničuje tudi v pospeševanju možnosti rekreacije in športnih udejstvovanj. 
»Te naloge se zavedamo tudi v naši občini, zato smo v zadnjem letu velik del prizadevanj usmerili prav v to sfero. 
Letos smo iz občinskega proračuna za razpise za športne projekte in naložbe namenili 179 milijonov tolarjev. 
Na novo sprejeti krovni akti, ki urejajo področje športa v občini, so nujno potrebni temelj za dejansko aplikacijo javnega interesa občine na področju športa kot interesne in prostovoljne oblike delovanja. 
Javni zavod bo, kot upravljalec športnih objektov, zagotovo dober gospodar, ki bo uspešno izvajal nacionalni in občinski program športa. 
Zaupane so mu tudi naloge strokovne in organizacijske pomoči izvajalcem, analiziranje razmer na področju športa in skrb za njegov celovit razvoj. 
Tako se odpirajo možnosti za skladen razvoj športa za vse občane, za uspešen razvoj posameznih športnih panog, društev, kakovostnega in vrhunskega športa, in nenazadnje tudi za promocijo občine. 
Temu bo sledila gradnja športnih objektov, hotelov in vse potrebne infrastrukture, ki bo omogočila celoletne priprave športnikov,« je poudaril Popovič.

Na tekmi za svetovni pokal v smučarskih poletih v Oberstdorfu, ki je pomenila tudi uvod v bližnje svetovno prvenstvo v poletih v Planici, je Kranjec z 9. mestom vlil novo upanje, da se bodo naši tudi v Planici potegovali za visoke uvrstitve. 
V kvalifikacijah je Robi preletel 200-metrsko znamko, na tekmi pa sta se mu nato v spremenljivih vremenskih razmerah posrečila dva več kot solidna poleta.

