Planica - »Upam, da mi ne boste zamerili, toda rad bi se kar najbolje pripravil na finalni polet. 
Za izjave vam bom na voljo takoj po tekmi,« se je opravičeval Igor Medved, potem ko je po sijajnem poletu (206 m), ne da bi se ustavil, odhitel mimo novinarjev naravnost proti Čaplji, kjer se tekmovalci pripravljajo na svoje nastope

Teh pa je bilo v Planici vsaj za dva ducata, vsi drugi junaki ene izmed najzahtevnejših športnih disciplin pa so se na največji letalnici na svetu kalili za prihodnost. 
Tudi številni mladi Slovenci iz t. i. »nacionalne skupine« in predskakalci so imeli priložnost vložiti svoj pogum in zagnanost v lastno športno prihodnost in lahko smo bili ponosni nanje. 
Zaradi zelene zime so namreč ostali brez potrebnega treninga, ki bi jim gotovo omogočil, da bi se bolj enakovredno kosali s tekmeci iz tujine.

