Zadnja leta so njihovi brizgalni tiskalniki najhitrejši na trgu in brizgajo najmanjše barvne kapljice, ključna pri tem pa je tehnologija FINE (Full-photolithography Inkjet Nozzle Engineering) tehnologija izdelave tiskalnih glav, ki je nekoliko podobna izdelavi integriranih vezij. 
Trenutno je na kvadratni palec stisnjenih do 1200 šob, ki brizgajo kapljice volumna 2 pl, že jeseni bodo zmogli samo 1 pl. 

IBM ThinkPad R51

IBMovi prenosniki družine ThinkPad R so bili pred leti namenjeni manj zahtevnim kupcem. 
V zadnjem času pa so tudi ti računalniki vrhunsko opremljeni, še posebej to velja za model R50p, ki spada med mobilne delovne postaje in je tako tudi certificiran za delo s programi CAD/CAM. 
R51 spada med dobro opremljene prenosnike s Pentiumom M, ki deluje s taktom 1,5 GHz. 
S 512 MB pomnilnikom in 40-gigabajtnim diskom ne zaostaja za konkurenco. 
R50p je opremljen precej bolje. 
Ima zmogljivejši disk, zapisovalnik DVDjev in zmogljiv grafični procesor ATI FireGL s 128 MB pomnilnikom, ki sliko prikazuje na zaslonu z ločljivostjo 1600 × 1200 pik.

