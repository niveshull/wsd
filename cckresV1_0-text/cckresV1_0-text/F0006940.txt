Tako predlagatelji referenduma trdijo, da so si državljani iz drugih nekdanjih jugoslovanskih republik pridobili slovensko državljanstvo "zastonj in brez pogojev", da referendum ne bi bil v nasprotju s slovensko ustavo, da je posledica izvajanja 40. člena zakona o državljanstvu pomik slovenskega volilnega telesa "v levo" in da je bilo podeljevanje slovenskega državljanstva Neslovencem nekakšno nepotrebno in celo "neupravičeno darilo".

Interesna raven. 
Ker da ni mogoče trditi, da ima tretja veja oblasti moč in možnosti za uveljavljanje svojih interesov, se bom omejil zgolj na obravnavo tistih akterjev, ki so neposredno v nasprotju z interesi sodstva in imajo možnosti ter potrebo po vzpostavitvi interesne dominacije. 
V prvi vrsti gre za interese vlade in ministrstva za pravosodje. 
Obvladovanje državnega proračuna in nemoten proces ekonomske tranzicije sta nedvomno ključna interesa izvršilne in zakonodajne veje, obenem pa tudi vladine razvojne strategije. 
V sodstvu je mogoče doseči obvladovanje proračuna le z omejevanjem sodniških plač. 
Vendar je s tem, ko o strukturi proračuna odločata zakonodajna in izvršilna veja oblasti, vprašljiv eden ključnih elementov avtonomije tretje veje oblasti. 
Sodstvo bi moralo, če bi hoteli načelo delitve oblasti izpeljati dosledno, samo razpolagati z delom državnega proračuna. 
Tako pa zniževanje plač vodi k osipu sodnikov, odrekanje finančne avtonomije pa k nizki stopnji avtonomnosti sodstva in pomanjkanju njegove (politične) moči, ki bi se lahko - med drugim - pokazala v večjem vplivu na reformo sodstva. 
Nedvomno je tudi sam proces ekonomske tranzicije veliko lažje izvesti, če ni dovolj reguliran. 
V razmerah, ko mehanizmov regulacije ni oziroma so ti neučinkoviti, je hitrost spreminjanja nedvomno večja in samo spreminjanje bolj neovirano in s tem hitrejša tudi »prvobitna akumulacija kapitala«. 
Vprašanje je, ali gre v tem primeru za zavestno in namerno strategijo vlade. 
S stališča narodnega gospodarstva je takšno ravnanje oziroma neravnanje lahko - kratkoročno - celo pozitivno. 
Vendar bi morala biti vlada na vsak način bolj pozorna na negativne učinke 'laissez-faire' (mobitel) kapitalizma. 
Pri tem bi morala biti bolj pozorna na proces vzpostavljanja odnosa državljanov do sistema družbene regulacije, vključno z institucijama lastnine in družbenih razmerij, ki iz lastnine izhajajo (odnos do »kapitalizma« in npr. varovanje pravic delavcev), ter države oziroma oblasti (vzpostavljanje modernega politične kulture v najširšem smislu besede, to je pozitivnega odnosa državljanov do državnih oziroma oblastnih institucij).

