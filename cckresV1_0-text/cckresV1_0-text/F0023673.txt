O tem, kakšna naj bo kariera, da bomo z njo zadovoljni, kako jo načrtovati in kako voditi, na kaj biti pozoren, kje se skrivajo pasti in priložnosti, kje pridobiti znanje za razvoj kariere ..., sem začela razmišljati že v gimnaziji, ko sem opazovala sošolce pri odločanju glede nadaljnje izobraževalne in poklicne poti. 
Bila sem priča njihovim stiskam, dvomom o pravilnosti odločitve, razlogom, ki so govorili v prid tej ali oni odločitvi, in tudi iluzijam o poklicih, ki so se žal kasneje večinoma razblinile ... 
In že tedaj se mi je zdelo, kako lepo bi bilo, če bi vedeli, kako načrtovati kariero, če bi nam predstavili svet dela, povedali, na kaj moramo paziti pri karieri oziroma za kaj pri njej sploh gre. 
Globoko v meni se je porodila ideja za oblikovanje izobraževalnega programa o načrtovanju kariere, ki pa je takrat še nisem mogla uresničiti. 

Teorija spolnih razlik 

Razvoj kariernih kompetenc Akumulacija kariernega kapitala 

Povzetek 

Pozna delovna kariera 

Učenje na delovnem mestu zahteva spremembo vloge managerjev in zaposlenih

Tehnično-funkcionalno sidro

Uporabljeni kazalniki ugotavljanja vodstvenih sposobnosti

Širše poslanstvo projekta

Pomen vprašanj, povezanih s kariero, za organizacijo 

Pri strokovnem opredeljevanju pojma kariera naletimo na številne med seboj dokaj neenotne opredelitve. 
Naštejmo jih le nekaj: 

Karierno sidro (career anchor) – to je najbolj zaželena razvojna pot, ki temelji na samopercepciji in je odvisna od samopercepcije motivov, sposobnosti, potreb in zlasti stališč ter vrednot. 
Karierno sidro je to, kar posameznika vleče v določen poklic, in pomeni tisti način njegovega razmišljanja in vrednostnega sistema, ki se mu ne bi nikoli odpovedal. 
Razvija se na osnovi delovnih izkušenj, samodiagnoze in povratnih informacij. 
Gre za celostno predstavitev osebnosti in pomeni temeljno točko stabilnosti posameznika. 
Shein, ki je ta pojem uvedel, je ugotovil, da posameznik razvije povsem trdno karierno sidro v približno 10-letnem obdobju delovnih izkušenj, ponavadi pa že veliko prej, kasneje se več ne spreminja in določa vse prihodnje (verjetno pa tudi pretekle) poklicne izbire (Shein, 1987).

Višji naziv, druge naloge, sprememba delovnih skupin

Pet let kasneje so teorijo še dopolnili. 
Fazi oblikovanja rešitve, povezani s kariero, oziroma cilja, povezanega s kariero, naj bi sledili še: 

novi vzorci kariere

Retorika in realnost »novih« oblik kariere

Razvoj enotnega evropskega trga s hkratnimi spremembami v Vzhodni Evropi in vse večjo konkurenčnostjo japonskih ter jugovzhodnih azijskih držav nenehno spreminjata razmerja moči in tržne možnosti evropskih podjetij. 

To vodi k najmanj dvema vidikoma spreminjanja dela. 
Prvi se nanaša na razširjanje koncepta dela. 
Dela ne moremo več enačiti s službo, cenijo se in vrednost pridobivajo tudi druge oblike dela. 
Drugi vidik pa se nanaša na negotovost delovnih mest, kajti tudi najbolj varna zaposlitev ni več varna. 
Zaradi vse ostrejše konkurenčnosti in prizadevanj za kupce/stranke lahko organizacije propadejo tako rekoč čez noč, prav tako pa jim lahko tako rekoč čez noč uspe. 
Intenziteta dela namreč zelo niha. 
Danes so lahko potrebe po delu zelo velike, jutri pa bo dela komajda še za polovico zaposlenih. 
V zvezi s tem sta opazna dva nova pojava na trgu dela, tako imenovani delavci na klic ali »SMS jobs« – pokličemo jih, ko jih potrebujemo, gre torej za nekakšen »leasing« delovne sile (agencije, ki ponujajo take storitve so se razširile tudi že v Slovenijo), drugi pojav, bolj znan v angleškem jeziku, pa je tako imenovani »bilability« – to pomeni delati, ko je delo (po: Kanjou - Mrčela, 2002). 

Zastarevanje poklicev in s tem povezana hitra fluktuacija zaposlenih sta problem tudi z vidika vodenja. 
Nekateri avtorji so namreč prepričani, da se prvič v zgodovini dogaja, da se je začela zmanjševati relativna prednost izkušenj pred konkretnim znanjem. 
Ker je izobraževanje za vodstvene funkcije dolgo, znanje pa zastari že v desetih letih, bi bilo morda bolje, če bi načrtovali kariero tako, da bi vrhunec odgovornosti in kariere dosegli čim bolj zgodaj, nato pa bi morali biti , zaradi zastarevanja znanja, pripravljeni sprejeti tudi druge zaposlitve (Norman, 1996). 

Upravljanje delovne kariere se je drastično spremenilo tudi za organizacije. 
Nekdaj so bile varni zaposlovalci in veliko ljudi je privolilo v to, da za svoje delo sicer dobijo skromno plačilo, a varnost zaposlitve. 
Toda organizacije ne morejo biti več varni zaposlovalci. 
Če bodo želele iti v korak s časom, bodo morale plačati veliko več, da bodo obdržale izkušene in nadarjene posameznike, tisti z vrhunske sposobnostmi pa niso več pripravljeni delati le za plačilo, temveč za ekonomske in moralne nagrade. 

Povzetek

Razvoj kariernih kompetenc

ključno znanje (know-how) in

Koncept življenjskega cikla

Pričakovanja v zvezi z vedenjem se spreminjajo glede na starost. 
Tako kot se od otroka pričakuje, da je čustven, impulziven in igriv, od adolescenta, da je nekoliko zmeden, razdražljiv in »izgubljen«, se od odraslega pričakuje, da bo razumen, odgovoren do dela in družine. 
Od starejših pa družba pričakuje, da bodo počasi izstopili iz sveta dela, več časa posvetili prostemu času in sprejeli postopno prenašanje odgovornosti na naslednike. 
Te biološke sile in pričakovanja družbe oziroma kulture so del posameznikovega biosocialnega cikla, ki je tudi bržkone najmočnejša silnica, ki deluje na podlagi osebnostnega razvoja. 

Vsi ti cikli se prepletajo in so v tesni interkaciji drug z drugim. 
Iz teh interakcij lahko včasih posameznik veliko pridobi, včasih pa so lahko tudi vir težav in problemov. 
Situacijo prepletanja treh različnih ciklov ponazarja diagram življenjskih ciklov (diagram 1). 
Gre za tri cikle vzponov in spustov. 
Spusti pomenijo rutinsko delovanje cikla, vrhovi diagrama pa simbolizirajo izbirno točko ali oviro, na katero naleti posameznik. 
Če recimo določena naloga v kariernem ciklu zahteva od posameznika veliko prizadevanj in osebne energije, bi bilo idealno, da ga v tem času ne bi doletele še zahtevnejše naloge, ki izhajajo iz drugih dveh življenjskih ciklov. 
Staro pravilo namreč narekuje: lotevajmo se enega problema in ne več problemov hkrati oziroma sočasno. 
Če se posameznik denimo odloči za poroko in hkrati dobi prvo službo – to se sicer dokaj pogosto –, se srečuje z dvema izjemno pomembnima življenjskima nalogama hkrati. 
Ena naloga izvira iz kariernega cikla, druga pa iz družinskega. 
Obe pa zahtevata energijo ter čas in to lahko presega posameznikove zmožnosti. 
Posameznik lahko rešuje problem tako, da enostavno zmanjša vpletenost v en ali drug cikel. 
To se pokaže kot manjša delovna uspešnost ali pa družinski konflikt. 

Sprijaznitev z neskladjem med osebnimi sanjami in realnostjo

Pogajanja za sklenitev psihološke pogodbe, 

Povzetek

izboljšanje lastnega razumevanja situacije, iz katere izhaja problem; 

V prejšnjem poglavju smo videli, da življenjske naloge, ki izhajajo iz biosocialnega in kariernega cikla, postavljajo pred posameznika množico problemov. 
Za določitev problema se je treba najprej vprašati:

Težavnost problema lahko merimo tudi po tem, koliko energije in zbranosti zahteva od nas. 
Problemi, povezani z medosebnimi odnosi na delovnem mestu in doma, so veliko težji, ker zahtevajo stalno zbranost, polno vpletenost in so dolgotrajni. 
Odnose lahko ustvarjamo leta in leta, porušimo pa jih lahko z enim samim dejanjem. 

Doseganje globljega samouvida

Slika 2: Štiristopenjski model reševanja vprašanj, povezanih s kariero

Večina ljudi ne želi spreminjati svojega vedenja kar tako samo po sebi, ampak to od njih zahtevajo spremembe v (delovnem) okolju. 
Ljudje se najhitreje spreminjajo, če se spremeni okolje, v katerem delajo in živijo in ki mu pripadajo. 
Svet pa se spreminja v fizičnem, družbeno-socialnem in ekonomsko-gospodarskem smislu. 
Vse te spremembe povzročajo probleme in če se želimo spremembam prilagoditi, jih torej obvladovati, smo prisiljeni probleme nenehno reševati (Adizes, 1976). 
Tudi to lahko ponazorimo s preprostim diagramom.

Katere so moje šibke strani?

Veliko je teorij in pristopov k učenju, ki jih priporočajo različni strokovnjaki. 
Toda le malo je univerzalnih resnic o učenju. 
Kako učinkovito se bomo učili, je odvisno o velikega števila dejavnikov, na primer od tipa naše osebnosti, situacije, v kateri se znajdemo, od vsebine, ki naj bi se je naučili, od izkušenj, motivacije za učenje … 
Prav tako vsi uporabljamo različne vrste učnih procesov, pristopov, nekaterih se niti ne zavedamo in torej potekajo na nezavedni ravni. 
Vsekakor pa drži, da več ko vemo o učenju, več ko poznamo učnih pristopov in modelov, boljšo učno strategijo bomo lahko izbrali in dobro izrabili različne učne priložnosti, ki se nam ponujajo pri načrtovanju kariere. 
Najprej bomo našteli nekaj najpogosteje uporabljenih sistematičnih in načrtovanih učnih priložnosti, ki jih lahko izrabi posameznik pri načrtovanju svoje kariere. 
Nekatere izobraževalne poti nekako ponujajo tudi del rešitev, ki jih sicer veliko bolj sistematično zagotavljajo centri za ugotavljanje kompetenc, drugi pa so lahko le njihova nadgradnja. 

Kaj lahko posameznik naredi, da bi preprečil te nevarnosti? 

Tesno povezan s prvim področjem je tudi šok ob tem, da dobre rešitve problemov niso vselej avtomatično tudi sprejete. 
Nelogični in konfliktni posamezniki, formalne in neformalne procedure, organizacijska politika, dezorganizacija … velikokrat preprečijo novincu implementiranje, po njegovem mnenju, dobrih rešitev v prakso. 
Mnogi pripovedujejo, da so bili zgroženi in razočarani nad tem, kako so bile njihove »dobre ideje« podcenjene, ignorirane, včasih celo namerno onemogočene in šikanirane. 
Oglejmo si nekaj izjav novincev, ki kažejo pomen druge razvojne naloge: upravljanje odpora do sprememb (Brečko, 2003b). 

»Projekti sploh niso povezani med sabo. 
Smešno je, da me od tistih, ki so me zaposlili, nihče ne nadzira, kako opravljam svoje delo.« 

»Imam velik problem, nikoli namreč ne dobim jasno opredeljenega problema v reševanje, nobenih usmeritev, kako naj bi se problem rešil, največje težave pa imam s pridobivanjem povratnih informacij – ne vem, ali sem problem sploh rešil?«

To, da je posameznik sprejel organizacijo, je morda manj očitno, toda zaradi tega ni nič manj pomembno. 
Za sklenitev psihološke pogodbe oziroma moralne zaveze je morda še pomembnejše kot to, kako posameznika sprejme organizacija. 
Posameznikovo sprejetje organizacije se kaže različno. 
Odločitev, da bo posameznik ostal oziroma da želi ostati v organizaciji, je najpomembnejša. 
Na odprtem trgu delovne sile, kjer delodajalci že sprejemajo raznovrstne življenjske in delovne stile, je namreč veliko več priložnosti kot nekoč. 
Tako so organizacije prisiljene v oblikovanje posebnih strategij za pridobitev in ohranitev sposobnosti v organizaciji. 
Drugi način posameznikovega sprejetja organizacije se kaže v visoki stopnji motiviranosti in lojalnosti organizaciji, pa tudi v tem, da je posameznik pripravljen delati dlje kot traja delovni čas, da pokaže poseben delovni entuziazem …, prav tako v pripravljenosti, da začasno prevzame tudi manj prijetne naloge in opravila. 

Obvladovanje delovnih nalog je nedvomno pomembno za doseganje uspeha na delovnem mestu, toda prav gotovo je, da to samo po sebi še ni dovolj. 
Pomembno je, da posameznik pridobi znanje o vseh nalogah, ki jih bo opravljal na določenem delovnem mestu, zato mora pridobiti določeno raven splošnega znanja. 
Če posameznika ločeno učimo posamičnih nalog, se lahko pojavijo težave pri izvajanju. 

Motiviranost in usposobljenost zaposlenih ter pripravljenost na sedanje in prihodnje organizacijske cilje ter potrebe 

Managerji morajo kot budni opazovalci nenehno dajati zaposlenim povratne in zanesljive informacije o njihovem vedenju, njihovi uspešnost in njihovem napredovanju … 
Rezultat tega je realen pogled zaposlenega na lastne zmožnosti in položaj v organizaciji. 
Sodelujejo s kadrovskimi oddelki pri načrtovanju in razvijanju karier zaposlenih v smislu ugotavljanja izobraževalnih potreb, vodenja izobraževalnih procesov, nadzora nad izpolnjevanjem učnih pogodb. 

Managerji morajo ozavestiti dejstvo, da je razvoj zaposlenih nujnost, in ne le modna muha, ter verjeti v to, da bodo lahko uspešni le takrat, ko bodo uspešni njihovi zaposleni. 
V praksi je često opaziti nasprotne interese med manageji in zaposlenimi ter bitko moči, pri čemer se managerjem zdi, da jih zaposleni in njihovo vse večje znanje ogrožajo, zato se trudijo čim manj vlagati v njihov razvoj ter vodijo aktivnosti le za povečevanje lastnih zmožnosti. 
Za mnoge managerje je aktivno podpiranje razvoja zaposlenih nova naloga in vloga, ki se ju morajo šele naučiti. 
Zaradi slabe motiviranosti vodij za vodenje in razvijanje kariere zaposlenih oziroma slabe izkušenosti ter usposobljenosti, se organizacije odločajo tudi za pomoč zunanjih svetovalcev, ki lahko to premostijo, vendar celotne vloge managerja kot svetovalca in inštruktorja nikakor ne morejo nadomestiti. 

Vsekakor bo vodilni management svojo vlogo bolje opravil, če bo uporabil več orodij hkrati. 
Pri tem je treba še posebej poudariti, da ima vodilni management odgovorno vlogo tudi pri razvoju kariere svojih neposredno podrejenih, na katere sicer prelaga odgovornost za implementacijo razvoja kariere zaposlenih. 
Hkrati pa je odgovoren tudi za lastni razvoj kariere, pri čemer mu lahko na pomoč priskoči kadrovski manager, ki mu lahko pomaga pri samooceni, mu torej svetuje. 

določanje strateške vloge kadrovske funkcije, katere strategija mora biti povezana s strategijo razvoja organizacije in mora prevzeti vlogo strateškega svetovalca upravi organizacije za nadaljnji razvoj in konkurenčnost; 

Verjetno si večina izmed nas zastavlja vprašanje, kdo bo uspešen v poklicu. 
Tisti, ki ima visoko formalno izobrazbo, oziroma tisti, ki ima ustrezno znanje za opravljanje določenega poklica? 
Iz lastne prakse izhaja spoznanje, da ne glede na znanje, ki si ga posameznik pridobi med šolanjem, to ni primarni dejavnik uspeha, temveč lahko z gotovostjo trdimo, da svoje znanje in sposobnosti najbolje izrabijo tisti, ki so zadovoljni z izbiro poklica, ki se z njim poistovetijo, ali, drugače rečeno, tisti, ki delo opravljajo s »srcem« in ki v njem najdejo smisel ter izpolnitev svojega poslanstva, ki temelji na njihovem sistemu vrednot. 
Tako bi lahko rekli, da je tudi precej resnice v besedah »Ne najdete vi dela – delo najde vas.«

Načrtovanje izobraževanja – posamezniki s prevladujočim tehnično-funkcionalnim sidrom ostajajo pri izobraževanju zvesti razmeroma zaokroženemu področju izobraževalnih vsebin, povezanih z izbrano stroko, ponavadi takšno, v kateri tudi delajo. 
Niso preveč navdušeni nad razpršenostjo izobraževalnih vsebin. 
K učenju jih pritegnejo ozko specializirane (strokovne teme), po drugih vsebinah, ki se ne dotikajo toliko stroke, pa veliko manj ali pa skorajda ne posegajo. 
To ne pomeni, da je obseg izobraževanja majhen. 
Pogosto se izobražujejo več kot recimo posamezniki z managerskim sidrom. 
Velik pomen pripisujejo formalni izobrazbi, zato tudi kasneje v poklicu iščejo pretežno izobraževalne vsebine in oblike, ki jim zagotavljajo formalni certifikat, ki so torej javnoveljavne. 
Nemalokrat se odločajo za nadaljnji strokovni študij. 
Sicer pa se praviloma ne učijo »na zalogo«, temveč se za izobraževanje odločijo takrat, ko naletijo na problem pri delu. 
Od izobraževanja pričakujejo takojšnje učinke oziroma takojšen transfer v prakso. 
Za posameznike s tehnično-funkcionalnim sidrom mora biti torej izobraževanje »konkretno« povezano z reševanjem določenega problema pri delu. 
Občutek doživljanja osebnega uspeha povezujejo s svojim končnim izdelkom, ki mora biti konkreten, torej otipljiv in plod njihovega dela ter znanja. 
Prelomnica v karieri posameznikov s tehnično-funkcionalnim sidrom je predvsem pridobitev takšnega delovnega mesta, na katerem se lahko v miru posvetijo strokovnemu delu. 
To večinoma pomeni napredovanje v horizontalni smeri. 
Svojo karierno pot vidijo razmeroma mirno in brez nenadnih preskokov ali skokov vstran. 
Hitrih sprememb ne marajo, niti nimajo vidnejših ambicij glede vertikalnega napredovanja v delovni karieri. 
Zdi se, da jih strokovno delo ter razvoj stroke popolnoma zadovoljuje in da uresničujejo svoje potrebe po samoaktualizaciji in v tem duhu tudi načrtujejo svoje izobraževanje.

Nagrajevanje – posamezniki z managerskim sidrom pričakujejo predvsem, da je njihovo delo dobro plačano, saj sebe cenijo in vrednotijo po višini denarnega plačila. 
V primerjavi s posamezniki s tehnično-funkcionalnim sidrom, za katere so pomembna zunanja merila in primerjava, so za posameznike z managerskim sidrom pomembna notranja merila. 
Želijo biti plačani bistveno več kot posamezniki stopničko pod njimi. 
Cenijo bonuse, kratkoročne nagrade za doseganje ciljev, učinkovita oblika nagrajevanja pa je tudi udeležba pri delnicah, pokojninske ugodnosti … 
Imajo izrazito željo po »zlatih lisicah« in v praksi je nagrajevanje managerjev pogosto pogojeno prav z naštetimi dejavniki.

Sidro varnosti in stabilnosti

SP– sidro predanosti

Napredovanje na delovnem mestu

15

V odstotkih 

3

4

________ 20. 
Službe iščem v organizacijah, ki mi dajejo občutek varnosti in stabilnosti.

Vabimo vas, da dokončno in popolnoma zanesljivo identificiramo vaše prevladujoče karierno sidro na podlagi strukturiranega intervjuja dne___________________ . 
Svetovali vam bomo tudi pri določitvi vaših kariernih prioritet in pomagali pri vaših nadaljnjih odločitvah v zvezi s kariero.

Najpogosteje ali pa najbolj množično se takšno neujemanje interesov pokaže v obdobju pogostejšega odpuščanja zaposlenih, ko jih zaradi sprememb v tehnologiji veliko postane »neuporabnih«. 
Mnoge organizacije tedaj uvajajo programe preusposabljanja in naredijo sheme prerazporeditev v organizacijah, da bi čim bolj omejile negativne učinke. 
Toda pogosto se zgodi, da nekaterih ni mogoče naučiti vseh novosti, da jih torej ni mogoče hitro preusposobiti. 
Tedaj se morajo vključiti tudi širša družba, ustanove, ki jih podpirajo bodisi vlada bodisi različna gospodarska združenja, poskrbeti je treba za varnostno mrežo ali tranzicijsko rezervo, ki omogoči tem posameznikom, da se na novo izobrazijo in izučijo. 
Pri tem bi kazalo upoštevati še zlasti spoznanja o kariernih sidrih, saj bi na tej podlagi posameznikom lahko pomagali znova izostriti žarišče kariere in tako pospešiti pridobivanje novih spretnosti za delo in ponovno zaposlitev. 
Tehnologije se spreminjajo vse hitreje, zato bo vloga širše družbe in ustanov za premostitev sprememb v karieri vse pomembnejša.

Dosedanje raziskave (Shein, 1985; Brečko, 2004 in 2006) so pokazale, da lahko večino posameznikov opišemo z značilnostmi osmih kariernih sider. 
Ta sidra je moč prepoznati v najrazličnejših poklicih in veljajo za zdravnike, pravnike, učitelje, častnike v vojski, svetovalce, policijske uslužbence in delavce v proizvodnji. 
Tudi neplačane poklice, kot so poklic gospodinje, posameznik, ki se ukvarja s prostovoljnim delom …, je mogoče opazovati v luči različnih kariernih sider. 

Tudi načrtovanje izobraževanja kot osnove bolj sistematičnega načrtovanja kariere se povezuje s kariernimi sidri. 
Skupne značilnosti lahko ugotovimo glede časa, ki ga namenijo izobraževanju, in tudi njegovih načinov, virov in njegove pogostosti. 

Kazalnik vedenjskih in čustvenih kompetenc – 360-stopinjski kazalnik – zahteve in merila so se v zadnjih 10 letih korenito spremenili tudi v poslovnem svetu. 
Visok inteligenčni kvocient, ki zajema predvsem verbalno-lingvistični in logično-matematični del človekovih sposobnosti, ni več edino merilo uspešnosti, temveč bolj osnovni pogoj za vstop zelo storilnostno naravnano delovno okolje. 
Poleg tega pa se zahtevajo še druge tako imenovane socialne spretnosti, ki dajejo ton in obliko našemu razumskemu delovanju in jih z eno besedo imenujemo čustvena inteligenca, sestavljena iz petih med seboj povezanih dejavnikov: samozavedanje; prepoznavanje lastnih občutkov in njihovo upoštevanje pri sprejemanju odločitev; obvladovanje razpoloženja, depresija in strah, zaskrbljenost, jeza hromijo delovni spomin; samomotiviranje; sposobnost ohranjanja vneme, vztrajnosti in optimizma tudi, ko se srečujemo z na videz nerešljivimi težavami; socialno zavedanje – prepoznavanje neizrečenih občutkov in sposobnosti drugih, vživljanje v čustveni in doživljajski svet sodelavcev. 
Socialne spretnosti so sposobnost ravnanja z občutki drugih, sposobnost usklajevanja, prepričevanja, sposobnost navezovanja dobrih medsebojnih odnosov in učinkovitega obvladovanja čustev v medsebojnih razmerjih.

66,00 

Promotor/vztrajnež

50 

VVP

Empatik/sanjač

Strokovnjak/sodelavec

Delegiranje nalog

Upravljanje časa

Upravljanje medosebnih odnosov

Razvojni projekt: Razvoj vodstvenega potenciala 

Doyle, M. in Strauss, D.: Manage Your Meetings. 
San Francisco: Interaction Associates, 1980.

Krajnc, A.: Kdo naj odloča o tem, česa naj se ljudje učijo?, v: Andragoška spoznanja 1995, št. 1, str. 17–21.

Neugarten, B. L.: »Adaptation and the Life Cycle«, Counseling Psychologist, 1976, 6 (1), str. 16–20.

Stewart, T. A. Intellectual Capital: The New Wealth of Organizations. 
NewYork: Doubleday, 1997.

Tabela 12: Karierno obdobje temeljnega usposabljanja

Tabela 14: Srednje obdobje v obdobju kariere 

Tabela 17: Obdobje vse manjše vpletenosti v delo

Pripravil za tisk Matjaž Kunc

