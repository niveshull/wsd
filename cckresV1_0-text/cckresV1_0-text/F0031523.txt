Vsebina posveta strokovnjakov, psihiatrov, šolnikov in drugih je bila nekakšen 'pall mall' in vsekakor prenatrpana s preveč različnimi prispevki. 
Za razpravo, kot se je pokazalo, pa je ostalo premalo časa. 
Poudarek je seveda veljal temu, kako se prikazuje problem droge in zasvojenosti v medijih, vendar je ta tema jemala kar preveč časa. 
Kot je povedala neka srednješolka, pustite to in se posvetite malo še nam, zato smo prišli. 
Učiteljica iz koprske ekonomske srednje šole je celo menila, da bi takšen pogovor lahko tekel med direktorji posameznih institucij.

Siemens, ki naj bi ga v skladu s temi sumničenji zastopal Mauss, si po navedbah tednika Spiegel prizadeva za sklenitev posla, o katerem je v imenu nacionalne agencije odločal Jorge Serpa - po naključju bratranec taistega notranjega ministra, s katerim bi se moral sestati Mauss, če ga pred tem ne bi zaprli. 
Minister Serpa in Mauss sta tudi brez ponesrečenega sestanka že stara znanca. 
Julija je minister namreč obiskal Nemčijo in povsod - uganili ste, tudi na münchenskem sedežu družbe Siemens - je Serpo spremljal Werner Mauss. 
Nekatere ob tem preveva drzna domišljija: je mogoče, da je Mauss gverilcem celo namignil, koga naj ugrabijo, tako da bo oseba dovolj pomembna za izplačilo stotisočev dolarjev, ki bi jih s pretvezo o reševanju ugrabljenca potem izplačalo podjetje, ki se zanima za posle na gverilskih območjih?

Zadnja sodna preiskava tožilstva v Brescii, zaradi katere se je minister Di Pietro ponovno znašel v sodnih težavah, je bila odprta potem, ko je med zaslišanjem v La Spezii italijansko-švicarski bankir Pacini Battaglia izjavil, da se je obtožbam v tangentopoli izognil zato, ker "je plačal". 
Di Pietro, ki je pred tremi leti preiskoval proti Pacini Battaglii (v La Spezii je obtožen, da je podkupoval pravnike mnogih pomembnih državnih podjetij, medtem ko je med preiskavo v Milanu Di Pietru razkril vrsto imen politikov, ki so prejemali podkupnine), je - na osnovi te izjave švicarskega bančnika - proti samemu sebi podal sodno prijavo ter od svojih bivših kolegov, članov sodniške skupine Čistih rok, zahteval, da storijo isto in tako dokažejo, da so čisti ter da se proti njim pripravlja nov napad.

Ko je Clinton postal predsednik, jo je izbral za ameriško veleposlanico pri svetovni organizaciji. 
Pa ne samo to. 
Postala je prvi ameriški veleposlanik pri tej organizaciji, ki je bil hkrati tudi član predsednikovega sveta za državno varnost. 
Predsednik Clinton je s tem hotel poudariti, da jo ima za pomembno sooblikovalko ameriške zunanje politike, čeprav je bila ta v pristojnosti Warrena Christopherja.

