Ema 2005 bo predvidoma 13. februarja, večer bo samo en, zmagovalca pa bodo izbrali gledalci s telefonskim glasovanjem. 
Vse lepo in prav, večino pa moti nekaj točk novega pravilnika. 
Po njem morajo imeti glavni pevci slovensko državljanstvo, kar onemogoča nastop zamejskim Slovencem, na primer odlični pevki Ylenii Zobec, ki se je na lanski Emi uvrstila celo v veliki finale. 
Letos se dekle sploh ne more prijaviti, saj je slovenska Tržačanka z italijanskim potnim listom. 
Lahko pa bi se na primer prijavil nekdo, ki po rodu ni Slovenec, a ima naše državljanstvo.

