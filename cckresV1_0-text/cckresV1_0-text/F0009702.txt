Po teh pripombah je morda postalo jasneje, zakaj trdim, da je evropsko sovraštvo do muslimanskega sveta, zgodovinsko gledano, kontingentno. 
Glede na to, kako je bila oblikovana Evropa, glede na ključno vlogo, ki jo je sovraštvo do muslimanov igralo pri oblikovanju Evrope, pa je to sovraštvo, odkar se je Evropa konstituirala, postalo nujno za njeno produkcijo in reprodukcijo. 
In zato, kot rečeno, odpira pomembno perspektivo za razumevanje evropske zgodovine in s tem narave Evrope kot zgodovinske politične skupnosti.

Ko trdim, da evropska zgodovina ni starejša od Evrope, nasprotujem kolonizaciji predevropske zgodovine zemljepisne entitete, ki ji rečemo Evropa. 
Že prva zgodovina Evrope, Istoria d’Europa, ki jo je spisal Pierfrancesco Giambullari in natisnil leta 1566, stoletje potem, ko je “Evropa” privzela pomen “domovine” kristjanov, je vpeljala to kolonizacijo predevropske zgodovine na področju zemljepisne Evrope. 
Za Giambullarija je bila Evropa, povsem konvencionalno, “eden od treh glavnih delov sveta”, njegova “zgodovina Evrope” pa je obravnavala zgodovino tega dela sveta med leti 800 in 913, vendar pa je vključila tudi pripoved o arabski ekspanziji. 
Giambullari, Istoria, str. 43, 81 sq.). 
V nasprotju z iskanjem “korenin” evropske “dediščine” 
“daleč v predzgodovini”, Jacques Le Goff, “Urednikov predgovor” h knjižni zbirki The Making of Europe, reprezentančnemu vseevropskemu podjetju “petih založnikov različnih jezikov in nacionalnosti”, posvečenemu “ključnim vprašanjem, s katerimi se soočajo tisti, ki sodelujejo pri oblikovanju Evrope”. 
Zgodovinarji naj bi, po urednikovem mnenju, pri tem pomagali po svojih močeh, saj “tisti, ki so se posvetili evropskemu podjetju, ne bodo uspešni, če njihov pogled na prihodnost ne bo zasidran v razumevanju preteklosti”. 
(“Series Editor’s Preface”, v, npr., Brown 1996). 
Medtem ko se je Le Goff vključil v današnje “evropsko podjetje” (in vzel v zakup spontano ideologijo močno prevladujočega dela zgodovinopisja Evrope), se še vedno najdejo zgodovinarji, ki razmišljajo o pritiskih tega “podjetja” na zgodovinarjevo delo in se tem pritiskom skušajo upirati. 
Gl. npr. Balzaretti 1992. zagovarjam tezo, da je Evropa kot samozavedujoča se entiteta nastala, ko so latinski kristjani začeli govoriti o Evropi kot o najširši skupnosti, ki ji pripadajo, in o sebi samih kot Evropejcih, ter da se je to zgodilo pred dobrimi petsto leti. 
Potemtakem ni mogoče govoriti o “srednjeveški Evropi”: gl. Hay 1953; cf. Gollwitzer 1964, pogl. II. 
2. 
Za “dekonstrukcijo” mita o antični Grčiji kot rojstnem kraju evropske civilizacije, gl. Bernal 1987; cf. Springborg 1992; Fontana 1995, pogl. 1. 
Pred podrobnejšo obravnavo tega zgodovinskega trenutka pa je treba pogledati, kako so ime Evropa uporabljali pred tem.

Po zatonu rimskega cesarstva je izraz Evropa na zdaj “barbarskem zahodu” bil “drobna ideja, o kateri so razmišljali zelo redki”. 
Balzaretti 1992, str. 186. 
Priložnostno so ga uporabljali za opisovanje delov severozahodnega polotoka Azije. 
Gl. Fischer 1957, str. 47 sq. Izjema, ki so jo nekateri zgodovinarji hudo napihnili, je bila zabeležka anonimnega analista iz Kordove, ki je v svojem poročilu o bitki pri Poitiersu O tej bitki gl. pogl. 1, op. 9-13. imenoval frankovsko vojsko “Evropejci”. 
Potem ko je bitka divjala sedem dni, je pisal analist, “diluculo prospiciunt Europenses Arabum temtoria”; ko so videli, da so šotori prazni in da se je arabska vojska umaknila, “Europenses vero [...] in suas se leti recipiunt patrias”. 
Cit. v Fischer 1957, str. 51. 
Dva zgodnejša primera uporabe besede Evropejci sta navedena ibid., str. 40. 
Raba besede Evropa postane bolj intrigantna v karolinškem cesarstvu. 
Tu naj bi “Evropa” prvič zares imela tudi “politični” pomen. 
Argument je videti prepričljiv, ker se je ta beseda zdaj pač nanašala na mogočno gospostveno tvorbo. 
Podrobna obravnava v Fischer 1957, str. 77 sq., ki govori v tem kontekstu o “političnem pojmu Evrope”; podobno Gollwitzer 1964, str. 27-28; Münkler 1991, str. 530; Oakley 1979, str. 29; Fichtenau 1978, str. 64. 
Cf. Ullmann 1955, str. 105-113; Leyser 1994. 
Vendar pa je Karel Veliki, ki so ga opevali kot “očeta Evrope”, častili kot “vrh” ali “svetilnik” Evrope ipd., oznako Evropa “vedno le trpel” Fischer 1957, str. 78. in najverjetneje imel kaj besede pri tem, da ni bila zapisana v nobenem uradnem dokumentu. 
V celem devetem stoletju naj bi, poleg tega, le en papež uporabil besedo Evropa, in to enkrat samkrat. 
Leon IV. v polemičnem pismu v Bizanc. 
Ibid., str. 92-93. 
“Evropa” v času karolinškega cesarstva v resnici ni bila jasen zemljepisni in etnični, a še toliko manj politični, pojem. 
Prej kot to je bila “topos v panegirikih, kulturni emblem”, znamka učenosti, ki se je navdihovala pri antičnih avtorjih. 
Ker je niso uporabljali mogočni, so jo toliko bolj tisti, ki so jim laskali: “Z njo so se šopirili brez zadržkov ter spet in spet, ko so naslavljali velike ter se jim prilizovali in jih hvalili.” 
Leyser 1994, str. 10; Fuhrmann 1994, str. 24; Gollwitzer1951, str. 165; Chabod 1991, str. 29, zagovarja stališče, da je bil izraz v tistem obdobju vedno uporabljan v zemljepisnem pomenu. 

Križarska vojna, ki si jo je zamislil La Noue, je bila Ȕ kot je zahteval že žanr križarskih razprav Ȕ pravična, nujna in, če bi bila dobro pripravljena, tudi zlahka izvedljiva. 
O tem, da je bila v večjo čast in korist krščanskim vladarjem od prepirov z njihovimi krščanskimi sosedi, bi ne bilo treba izgubljati preveč besed. 
Vsaj La Noueju pa je bilo jasno tudi to, da niti verski spori med kristjani ne bi smeli preprečiti izpeljave “potovanja” (“voyage”: tako je imenoval križarsko vojno), ki ga je tako skrbno načrtoval. 
Zakaj verskim nesoglasjem navkljub katoličani in evangeličani “niso prenehali biti bratje, cepljeni na isto deblo, ki je Jezus Kristus”. 
In ker so bili vsi kristjani, ne bi smeli imeti ničesar skupnega z bogokletnimi mohamedanci, ki častijo imaginarnega Boga, ki je pravzaprav hudič, in ki onečaščujejo krepost in ropajo ves svet. 
Ne drug z drugim, pač pa “s temi sovražniki, ki so roparji napih dobrin, klavci naših teles in zastrupljevalci naših dup, moramo prekrižati naše meče.” 
Ibid., str. 515-6.

Saint-Pierre je v verziji svojega mirovnega projekta, ki ga je objavil leta 1713, nerad in ne preveč odločno zavrnil idejo o pregonu Turka iz Evrope, češ da bi jo bilo težko izpeljati. 
Projet, str. 306-7. 
Štiri leta pozneje se je vrnil k temu vprašanju v novi inačici projekta in samokritično priznal, da se je motil, ko je mislil, da je “nemogoče pregnati Turka iz Evrope”. 
Potem ko je “nekaj časa razmišljal o tem predmetu”, je začel “verjeti, da je ta reč mogoča”. 
Projet de traité, str. 549. 
Edini pogoj, ki bi ga bilo treba izpolniti, preden bi se je lotili, je bil ustanovitev Evropske unije, zakaj “ti neverniki so osvajali v Evropi samo zato, ker so bili krščanski vladarji nevoščljivi drug drugemu in razdeljeni med sabo”. 
Evropska unija, je pojasnil Saint-Pierre, je bila “nerazvezljiva zveza vseh krščanskih vladarjev za njihovo vzajemno zaščito ne samo pred Turki, temveč tudi pred njihovimi drugimi sovražniki”. 
Vendar je to govorjenje o obrambi bilo samo zastor, za katerim je Saint-Pierre pripravljal tisto, za kar mu je res šlo: “ofenzivno Zvezo za iztrebljenje Turkov”. 
Odločen je bil dokazati, da je “ta projekt za iztrebljenje Turkov manj zahteven, kot bi si kdo mislil”. 
Njegova argumentacija je bila retorika. 
Kaj je že kdaj bilo “sijajnejše in pomembnejše za krščanstvo”, je vpraševal, kot “vzpostaviti neminljivi mir med vsemi krščanskimi vladarji na eni strani in jih, na drugi, zaposliti z iztrebljanjem teh nevernikov?” 
Ibid., str. 613. 
Saint-Pierre si je poiskal zaslombo pri Henriku IV., katerega srčna želja je bila “ustvariti večni mir in izgnati Turka iz Evrope” (kakor je pisal Sully v svojem “Velikem načrtu”), Ibid., str. 677, 679. in predlagal oblikovanje evropske “Ligue totale”, ki bi izpeljala občo križarsko vojno.

