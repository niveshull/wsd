Projekt KDE (The K Desktop Environment, http://www.kde.org) je konec leta 1996 sprožil Mathias Etttrich s pozivom v novičarski skupini. 
Okolje je zasnovano na podlagi knjižnice Qt norveškega podjetja TrollTech in je pisano v C++. 
KDE ni omejen le na Linux, temveč je na voljo tudi za druge UNIXe (BSD, Solaris), saj je Qt na voljo za več različnih podlag (tudi Windows in MacOS X, a tam ni na voljo pod licenco GPL). 
Licenca pa je tudi ena izmed ovir, saj lahko s prosto različico razvijamo le programe z odprto kodo, za komercialne pa moramo kupiti ustrezno licenco.

Peter Šepetavc

In vendar se vse bolj dogaja, da postaja internetna pošta bistveno manj prijetna in praktična, kakor obljublja njena tehnična narava. 
Internetno pošto so v zadnjih letih tako rekoč preplavili uporabniki, ki jim vsaj prvotno ni bila namenjena in se jih vsaj zaenkrat le napol uspešno brani. 
Gre za zelo pisano druščino od resnično psihopatskih primerkov, ki želijo prizadejati škodo, prek dobičkarjev brez kakršnihkoli zadržkov do družbeno in osebnostno zbeganih posameznikov, ki želijo s tem, da »podstavijo risalni žebljiček«, bolj ali manj le opozoriti na to, da obstajajo.

