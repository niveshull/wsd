Medaljo za dolgoletno nadpovprečno strokovno delo so prejele državne pravobranilke Državnega pravobranilstva RS Darinka Novak Zalaznik, Tatjana Kraševec in Miša Markovič. 
Dobitniki diplom pa so Primož Satler, Zdenka Činč, Andreja Grum, mag. Verena Klemenc, Anamarija Zajc Kovačič, Irena Škerbec in Mateja Klemenc Čeh. 
Ob tej priložnosti se je sodelavcem in sodelavkam za njihov prispevek k izpolnjevanju nalog Državnega pravobranilstva, za uresničevanje njegovih ciljev in dvigovanje ugleda institucije zahvalil tudi generalni državni pravobranilec dr. Boštjan Tratar.

Tožnik je v tožbenem zahtevku od Republike Slovenije zahteval odškodnino in plačevanje mesečne rente, ker naj bi državni organi pri opravljanju svojih nalog njemu oziroma družbi Izbor d.o.o., katere edini družbenik je bil ob njenem izbrisu iz registra družb, povzročili veliko škodo. 
Družba Izbor od 1. 11. 1998 dalje, domnevno zaradi škodnega ravnanja inšpekcij tožene stranke, naj ne bi mogla več obratovati, proizvajati in prodajati pijače Mary Jane, poleg tega pa naj bi reševanje nujne upravne zadeve predolgo trajalo. 
Proizvodnja napitka Mary Jane, mešanice hmelja in konoplje, je bila namreč zaustavljena, ko je Zdravstveni inšpektorat RS (ZIRS), Območna enota Novo mesto, ugotovil, da omenjena pijača in še dve drugi, ki sta bili predmet inšpekcije, ne ustrezajo zahtevam veljavnih predpisov za živila v prometu.

