Razmere za jadranje so v "Golfo di Cagliari" idealne, saj je bilo vseh 16 dni, kolikor smo jih preživeli na prizorišču, vetra dovolj. 
Najbolj značilna vetrova sta maestral (piha s kopnega in dosega moč od 20 do 25 vozlov) in libeccio (termični veter z morja, ki piha z močjo okoli 12 do 18 vozlov). 
V regatah sta se večinoma izmenjevala ta dva vetrova, le en dan je zapihal jugovzhodni široko, ki je bil posledica nočnih neviht na odprtem morju in je zato tudi krepko vzvalovil morje.

IZOLAGRADEŽIZOLA

Po tem, kar so z morja ponesli v svoje vitrine, so imeli na krstu nove jadrnice Igorja Simčiča, ki mu je tokrat s pomočjo evropskega parlamentarca doktorja Demetrija Volčiča uspelo pridobiti celo patronat evropskega parlamenta, poleg jadrnice pokazati še prve lovorike. 
Igor Simčič je skupaj s skiperjem Petrom Podunavcem sestavil narodnostno mešano posadko, pretežno slovensko, v njej pa bo še nekaj Italijanov, na palubi pa smo že videli tudi Zadrčana Tomislava Bašiča, izvrstnega jadralskega dvobojevalca, ki se je na svetovni lestvici prebil celo do visokega 7. mesta. 
Kot nam je pred meseci povedal lastnik, poslovnež iz Solkana, bo v posadki najverjetneje še kateri od avstrijskih jadralcev.

SKLEPNA MISEL

