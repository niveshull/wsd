Vendar se ni hotel sprijazniti s tem dejstvom in je še naprej trmasto poskušal doseči svoj cilj. 
Trdno je bil odločen, da bo v Srbiji in v Grčiji vzpostavil Rusiji naklonjeno vlado. 

Od soprogov so pričakovali, da bodo svojim ženam dobrohotno spregledali nezvestobo, a seveda le, dokler o tem ne govorijo zunaj zaprtega kroga, znanega pod imenom Marlboroška družba. 

Začela je ugovarjati, vendar je vstal, si oblekel jutranjo haljo in vzel v roko svečo, s katero si je osvetljeval pot od svoje sobe do sem. 
Sklonil se je, ji poljubil roko in dejal: »Lahko noč, Nancy. 
Hvala vam. 
Zelo ste me osrečili.« 

Čeprav je tudi to izrekel že mnogokrat, je zvenelo, kot da bi bilo prvič in namenjeno samo njej. 

Ko sta prišla do vrat kraljičine sobe, ga je prevzel drugi adjutant, ki je stopil v sobo in ga napovedal. 
Nato se je vrnil in dejal: »Njeno veličanstvo vas pričakuje.«

»Poslala sem pote, Viktor,« je rekla z jasnim, nekoliko trdim glasom, »ker imam zate pomembno opravilo.«

»Kralj Stephan me je prosil, naj mu preskrbim ženo. 
Pošiljam mu princeso Sydello Troilsko, ti pa jo boš spremljal v Zararis in me zastopal na njeni poroki.«

Odpeljal se je s svojo lahko kočijo. 
In znova se je počutil kot neubogljiv učenec, ki se mora oglasiti pri šolskem ravnatelju. 

Obžaloval je, da ni bil starejši, ko je prišlo do mednarodne krize zaradi pohoda ruske vojske pod poveljstvom velikega vojvode Nikolaja na Carigrad. 
Tedaj je neposredni ruski napad na mesto preprečilo le posredovanje Velike Britanije, ki je v Dardanele, morsko ožino med Evropo in Malo Azijo, poslala svoje ladje. 

»Skoraj bi me prestrašili,« se je nasmehnil lord Viktor in dodal: »Priznati moram, da me zadeva zelo zanima.«

Markiz je nadaljeval: »Vem, da se je njeno veličanstvo zelo trudilo, da bi lahko ustreglo kralju Stephanu in mu priskrbelo angleško ženo. 
Edina mlada ženska, ki je bila ta trenutek na voljo, je bila princesa Sydella.«

Po teh besedah je markiz vstal. 
»Pazite nase, dragi dečko. 
Ničesar si ne zapisujte, in ne govorite v spanju!«

»Hvala, milord, vem, da si tudi oče želi tega,« je z enako brezskrbnim in veselim glasom odgovoril lord Viktor in se z nasmehom na obrazu naglo napotil proti vhodnim vratom, kjer ga je čakala njegova kočija. 

Naslednje jutro se je lord Viktor po zajtrku odpravil v Tilbury. 
Po vsem, kar mu je povedal ministrski predsednik, je imel neprijeten občutek, da se morda zadnjič poslavlja od Droxbrooke Housa. 

»Pazite na konje, Johnson,« je rekel svojemu kočijažu. 
»Pošljite jih na deželo.«

»Samo nekaj minut, milord, vendar je bolje, da odrinemo ob plimi. 
In morje je, hvala bogu, mirno! 
Dame bodo zadovoljne, moški pa se moramo tako in tako sprijazniti z vsakim vremenom.«

Lordu Viktorju se ni nikamor mudilo. 
In ko mu je ambasador ponudil pijačo, jo je hvaležno sprejel. 

TRETJE POGLAVJE 

Princesa in lord Viktor sta za trenutek nemo strmela drug v drugega. 
Potem je princesa pritajeno vzkliknila: »Oh, ampak saj ste mladi!«

Med izvrstnim kosilom je princesa živahno klepetala in se sproščeno pogovarjala. 
Lord Viktor je ugotovil, da je presenetljivo dobro izobražena. 

Po kosilu je ena od baronic odločno dejala: »Vaše kraljevo visočanstvo, mislim, da bi bilo pametno, če bi po kosilu malo počivali, sicer vas bo potovanje po nepotrebnem utrudilo.«

Medtem ko je govoril, jo je zamišljeno gledal. 
Da, grščina je ravno pravi jezik zanjo. 
Neverjetno, kako zgovorno so njene oči izražale vse, kar je bilo v njenih mislih. 

Popoldanske ure so jima hitro in prijetno minevale. 
Princesa se je zelo hitro naučila, kako se igra tenis na ladji, sicer pa sta se sprehajala po palubi in se pogovarjala. 
Princesa je govorila grško in lord Viktor je ugotovil, da se mu besede zelo hitro vračajo v spomin. 

»Veliko bolj zadovoljni bi bili, če bi imeli dolgo belo brado in se med hojo opirali na palico,« je nadaljevala princesa. 

Princesa je od veselja poskočila. 
»Kako čudovito, da ste prišli vi! 
Ne morem si predstavljati starega gospoda, ki bi z mano igral tenis na ladji ali pa me spremljal v ladijsko strojnico, kamor sem namenjena zdaj.« 

Da, zelo zanimivo bi bilo, in vznemirljivo, je razmišljal. 
Kako nenavadno se je vse zasukalo! 
Še pred kratkim si je želel samo, da bi potovanje čimprej minilo in da bi se čimprej spet vrnil domov zdaj pa je užival in se zabaval s princeso. 

Ko sta obiskala strojnico, se je rokovala z glavnim strojnikom in se pogovarjala z drugimi. 
Vse je počela tako prijetno in naravno, da so bili vsi, vključno z lordom Viktorjem, očarani nad njo. 

Previdno je izbiral besede in končno dejal: »Občudujem lepoto, kjerkoli jo vidim, in lepe ženske so mojim očem vedno v veselje.«

»Nikar ne glejte tako črno,« jo je hrabril lord Viktor. 
»Prepričan sem, da boste doživeli in videli veliko novega in zanimivega. 
Gotovo boste spoznali nenavadne in upam inteligentne ljudi, ki vam bodo razložili, kako lahko pomagate deželi in seveda kralju.«

»Mislim, da se boste prej ali slej navadili in da boste sčasoma v svojem novem življenju začeli uživati. 
Prepričan sem, da ne boste pogrešali stika z ljudmi, ki v vašem svetu ne pomenijo ničesar.«

Pogovor je postajal preveč kočljiv, vendar lord Viktor ni vedel, kako bi ga prekinil, ne da bi bil neljubezniv. 

»Zdaj mislite na nekoga drugega, na nekoga, ki vam je ostal v prijetnem spominu,« je nenadoma rekla princesa. 

»Ko bom na prestolu, bo vse drugače kot zdaj, ko se pogovarjam z vami,« je zamišljeno odgovorila princesa. 

Lord Viktor se je glasno zasmejal. 

Princesa se je razposajeno zasmejala in njen smeh je bil zelo prijeten. 

Če so že naredili vse, da bi se osemnajstletno dekle poročilo s petinšestdesetletnim moškim, bi morali vsaj poskusiti in ji ga predstaviti v najlepši luči. 

»Ne smete tako razmišljati. 
Misliti morate na to, da so vas prosili in to je velik poklon , da bi zasedli prestol dežele, ki je pomembna za ravnovesje moči v svetu.«

»Prosim ... pomagajte mi,« ga je rotila. 
»Razen vas ni nikogar, ki bi ... razumel. 
Tako zelo ... tako zelo sem ... sama.«

Gospod Orest pa je bil vidno vznemirjen. 
»Je to, kar ste pravkar povedali, res?« je vprašal. 

Opazoval je žarke, ki so se prebijali skozi lino kabine in se poigravali z njenimi zlatimi lasmi, da so se svetili kot sonce. 
Ali bo resnično srečen, ko bo na krovu ladje Victorious zapustil Zararis in se sam vrnil v Anglijo? 

Princesa je nenadoma, kakor da bi želela odgnati svoje misli, odrinila zapiske na mizi na stran in vzkliknila: »Zunaj sije sonce in pred kosilom imava ravno toliko časa, da stečeva na palubo in narediva krog po njej. 
Hitro, hitro! 
Pohitiva, da naju kdo ne ustavi.« 

Lord Viktor je bral njene misli. 
Čez dan ali dva ne bo več mogla prosto tekati po palubi. 
Obdajali jo bodo blišč in pomp in tuji ljudje, ki komaj čakajo, da pride v njihovo deželo in jim začne vladati. 

Nagnila se je čez ograjo in se zazrla v morje pod seboj. 

Princesa je navdušeno vzkliknila: »To bi bilo čudovito! 
Obljubim vam, da bom poslala po vas in po vaše konje posebno bojno ladjo če jo bomo seveda imeli.«

»Tudi jaz sem ... uživala ... in se zabavala,« je rekla princesa, »a le, ker ste bili ... z menoj vi.«

In ker ni imel drugega dela, je odšel na palubo. 

Prejšnjo noč je bila skoraj polna luna. 
Lord Viktor po večerji namenoma ni šel s princeso na krov, čeprav je vedel, da si tega želi. 

Sedeli so, se prisiljeno pogovarjali o nepomembnih stvareh, ko je princesa nenadoma vstala od mize in rekla: »Ven grem, gledat zvezde!«

»Poskušam biti pameten,« je odgovoril lord Viktor. 

Šopi grozdja, majhnih pomaranč in breskev so bili prepleteni z živobarvnimi cveticami, značilnimi za ta del sveta. 
V velikih čebrih so bili grmi v polnem cvetju. 

Drugi moški se je še bolj nagnil čez ograjo barke, da bi ga vzel. 
Najbrž so nekaj pozabili, si je rekel lord Viktor. 
Potem pa je slišal moškega v čolnu, ki je tiho vzkliknil: »Pazi, in pohiti!«

Lord Viktor ni govoril. 
Plaval je in obenem pomagal princesi, ki se ji je dolga obleka oprijemala nog in jo ovirala. 

Obrnil se je in dejal: »Najbolje je, da pogledava malce naokrog in ugotoviva, ali je kje kaj, kjer bi se lahko vsaj posušila. 
Morda je kje kakšna koča.« 
A nikjer ni bilo nobene luči, nobenega znamenja človeških bitij. 

Lord Viktor se je ozrl naokrog, da bi videl, kje bosta lahko spala. 
V enem kotu je bilo leseno ogrodje s slamnato žimnico. 
Razgrnil je rjuhe in razmišljal, kakšno srečna sta, da jima ni treba zunaj zmrzovati v mokrih oblačilih. 

Čeprav ni pričakoval, da bi koča imela še kakšen drug vhod, je po podrobnem pregledu našel majhna vrata, ki so bila zapahnjena z notranje strani, tako da jih od zunaj ni bilo mogoče odpreti. 

Stopila je k njemu in dobro je vedel, kaj si želi. 

»Ljubim ... ljubim vas!« mu je ponavljala. 

Princesa je dvignila roko in se dotaknila njegovega lica. 
»Pobegniva ... zbeživa proč,« je zašepetala. 
»Če bova zbežala nekam ... kjer naju ne bo mogel ... nihče najti ... bova lahko skupaj ... in morda bodo mislili, da sva ... utonila v morju.«

»Vendar ... jaz vas ne morem ... izgubiti,« je mrmrala princesa. 
»Obljubite mi, da boste ... ostali pri meni, dokler ... boste mogli ... in me varovali.«

»Je vse v redu, milord?« je vprašal. 
»Je njeno kraljevo visočanstvo z vami?«

»Bojim se, milord, da sta izgubili življenje obe dvorni dami, in tudi dva od državnikov, ki so prišli pozdravit princeso na barko, nista preživela. 
Tretji je hudo ranjen in so ga odpeljali v bolnišnico. 
Ambasador ima veliko rano na čelu, gospod Orest pa si je zlomil roko,« je poročal kapitan. 

»To sem si mislil tudi sam,« je dodal kapitan. 
»Zdaj bomo zapluli naravnost v pristanišče. 
Storiti moramo vse, da bo njeno kraljevo visočanstvo do kronanja popolnoma na varnem.«

Množice so radostno vzklikale. 
Princesa Sydella se je v odprti kočiji peljala po glavni cesti, ki je vodila od pristanišča do kraljeve palače. 
Otroci ob poti so imeli v rokah majhne angleške zastavice in ji veselo mahali. 

Ob poti so bili razpostavljeni domači vojaki, ki pa jih po mnenju lorda Viktorja ni bilo dovolj. 

»Najbrž ne gre drugače,« je odgovoril lord Viktor. 
»Na vrhu vas pričakujejo kralj, ministrski predsednik in kopica drugih dostojanstvenikov.«

To je želela slišati in oči so ji zažarele. 
Odkar jo je odpeljal nazaj na ladjo, nista bila nikoli več sama. 
Vendar je bral njene misli in vedel je, da si še vedno želi, da bi skupaj pobegnila. 

Ministrski predsednik je princesi ponudil roko in jo popeljal v notranjost palače. 
Lord Viktor in kapitan sta stopala za njim. 

Potem so se vrata za njimi zaprla in ministrski predsednik je dejal: »Vaše kraljevo visočanstvo, vam smem predstaviti nadškofa Zararisa.«

Ambasadorja in gospoda Oresta je seveda že poznala. 
Potem ji je ministrski predsednik ponudil stol in jo povabil, naj se usede. 
Vsi navzoči so se v polkrogu strnili okoli nje. 

Ministrski predsednik je nejeverno strmel vanjo, gospod Orest, ki je imel roko še vedno v prevezi, je stopil korak naprej. 

Vsi navzoči so navdušeno pritrjevali njegovemu izvajanju, ministrskemu predsedniku pa so zažarele oči. 
Obrnil se je k lordu Viktorju in dejal: »V tem primeru vas v imenu ljudstva in parlamenta Zararisa prosim, da sprejmete krono Zararisa ter vladate tej deželi in jo varujete pod pokroviteljstvom britanskega imperija in njenega veličanstva kraljice Viktorije.«

Potem se je obrnil h generalu in odločno izjavil: »Vsi vojaki, ki so na voljo, naj se razvrstijo ob poti, vi, general pa poskrbite, da bodo v oborožene sile vpoklicani vsi za vojaško službo sposobni mladi moški, nekaj jih bomo potrebovali tudi za mornarico.« 

Nato je lord Viktor ponudil princesi roko in skupaj sta odšla proti vratom. 
Državni zakladnik je pohitel in jima odprl vrata. 

Vendar princesa in lord Viktor nista bila več na zemlji, letela sta visoko, visoko v nebo. 

»Saj sem ... sinoči ... tudi,« je zašepetala princesa. 

Na drugem koncu sobe je bila velika zofa, podobna tisti, na kateri je v sprejemnici spala princesa. 
Potisnil jo je v kot, položil nanjo eno blazino za glavo, drugo pa je odložil na tla. 
Noč je bila topla, zato so bila okna odprta in so jih zastirale le zavese. 
Zdaj je lord Viktor upihnil še preostali dve sveči na toaletni mizici. 

Bil je popolnoma tiho, komaj si je upal dihati, in čakal. 
Zdaj ni bilo nobenega dvoma več, da je nekdo zunaj. 
In trenutek zatem je skozi odprto okno skoraj neslišno stopil neki moški.

Princesa Sydella in lord Viktor sta slovesno prikorakala do nadškofa in obred se je začel. 

Spet so se oglasile trobnete in lord Viktor je podal roko svoji kraljici. 

Na kralja in kraljico je čakala bleščeča zlata kočija, v katero je bilo vpreženih šest belih konj. 
Zdaj niso več potrebovali konjenikov, ki bi jahali ob straneh in ju varovali pred pogledi ljudi. 
Odprla sta okna kočije, kraljica je mahala z roko, kralj pa je pozdravljal množico.

Ko sta zdaj stopila v sprejemnico, je Sydella radostno vzkliknila. 
Soba je bila polna cvetočih belih lilij in drugih belih cvetlic, ki so opojno dehtele. 

Kralj Viktor je zaprl vrata, si slekel plašč, ki so mu ga nadeli za kronanje, in odložil krono na mizo. 

