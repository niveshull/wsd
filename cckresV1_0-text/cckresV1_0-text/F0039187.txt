Micka, njegova hči, Anton Tomaž Linhart: Županova Micka , premiera 02. 
10. 
1965

Ana, Tone Partljič: Naj poje čuk , premiera 15. 10. 1971

Dobra čarovnica, Martha Swintz: Kraljevi smetanovi kolački , premiera 30. 
09. 
1993

Za Študentski abonma in izven . 
Izbirna predstava za vse druge abonmaje.

Najboljše fotografije po izboru komisije (umetniška vodja SNG Nova Gorica Ira Ratej, oblikovalec Bojan Bitežnik in fotografinja Ana Zavadlav) bodo razstavljene v rotundi gledališča. 
Otvoritev razstave bo na dan naslednje premiere, ki bo v začetku februarja 2011. 
Vsi razstavljalci po razstavi obdržijo reprodukcijo svoje fotografije, zmagovalec posameznega natečaja prejme Dijaški/Študentski abonma za sezono 2011/12, zmagovalna fotografija vseh šestih natečajev pa prejme še nagrado, ki jo kot generalni pokrovitelj natečaja podeli Foto Pavšič Zavadlav iz Nove Gorice.

Režiser Dušan Mlakar je Ibsenovo dramo v prevodu Marije Zlatnar Moe s sodelavci Ano Kržišnik in Srečkom Fišerjem občutno adaptiral, predvsem v smeri večje govorljivosti in večje preglednosti političnega konteksta, tudi funkcionalno okrajšal. 
Postavil na prizorišče, ki ga najbolj zaznamuje konstrukcija iz velikanskih cevi, iz katerih kaplja in se akumulira v bazene pred dvignjenim odrčkom in ob njem kalužna tekočina; hkrati je centralno dvignjeno prizorišč odprto na obe strani, posuto z lubjem, ki sugerira mirovanje narave, slutimo, da bo z razpadom vzniknilo nekaj novega. 
S tem je samo dogajanje nekoliko odmaknjeno, potisnjeno proti sredini velikega goriškega odra, odprto in pretočno, osrediščeno okoli razširitve, tam se odvija vse najpomembnejše v drami; s tem deluje toliko močnejše približanje v četrtem dejanju, ko se igralci pomešajo me publiko, v parter, iz prevelike oddaljenosti so zdaj kar naenkrat (obsceno, vsiljivo) blizu. 
Druga asociacija, ki jo ponuja scenografija, je zaradi posutosti z lubjem ali listjem podeželskost, to je prostor blizu lesnopredelovalnih obratov, blizu narave, pomislimo na ne-urbanost: sami dogajalni prostori so markirani s praktikabli, ki se spuščajo, in so zdaj tabla z urniki in novicami, razbita okna, z minimalnimi spremembami sugerirajo različne interierje - scenografijo podpisuje Sanja Jurca Avci, Jerneja Jambrek pa kostumografijo, ki sugeria običajnost, vsakdanjost, to niso več stebri družbe z vsemi zahtevami po etiketi in nastopanju, temveč bolj aktivni, delovni ljudje, Stockman in njegovi se počutijo udobno, praktični so, oblečeni za nabiranje vzorcev; kostumi niso historični, so posodobljeni in, kadar gre za poklice, recimo kapitana, rahlo stilizirani.

Sploh pa so glavni doktorjevi protiigralci vladani; pravzaprav še najbolj tiskar Aslaksen ; Milan Vodopivec mu da vso potrebno pragmatičnost, tudi hladno preračunljivost, podkrepljeno z učinkovito gestikulacijo, ta nikoli ne sega izven okvirov in kaže njegovo zamejenost, tudi gesta ne gre čez, kar sodi k njegovemu življenjskemu narzoru; vse, dikcija, podčrtavanje in poudarki z gibi in pogledi, vse govori o tiskarjevem zadržanem, anti-radikalnem značaju; njegovo vedenje postane potem, v množici, ob sklicevanju na pravšnjost in nujnost naravnost preteče in nevarno. 
Podprto z urednikom in lastnikom časopisa Hovstadom, ki ga odigra Gorazd Jakomini kot prefriganega pragmatika, pravzaprav brez kakšnih nihanj, žurnalizem je stvar prilagajanja in obračanja po vetru, zdaj in že takrat; zraven je besni novinar Billing, Miha Nemec ga zastavi kot najprej glasnega in bučnega, polnega idealizma in prevratne krčevitosti, potem malce potuhnjena, vsaj ne naravnost sovražna pojava, karikatura jajc in hrbtenice. 
Pa Pijanec, ki razgraja v publiki med zborovanjem, odigra ga Branko Ličen , ki je pravzaprav samo manj artikulirana podoba drhali.

Tisti, ki izstopa in je vmes, sam zase, pa vendar malo čudaški, je stari Kiil, Stockmannov krušni tast, zvijačna, pa ne ravno brihtna pojava, ki hoče izsiliti nemogočo razrešitev antagonizma med srenjo in doktorjem; Ivo Barišič ga odigra kot trčenega možaka, ki se hoče opirati na moč, ki jo evidentno nima več, kot nekoga, ki stavi na zoprvanje, čeprav se je nasprotnik potuhnil in preformiral, človek, ki v svoji odljudnosti ne razume, da svet ni več stvar njegovih čudaških eksperimentov in nekega davnega razumevanja sveta in družbe.

/…/ Svojeglavi znanstvenik pred skorajšnjim svečanim odprtjem zdravilišča v tamkajšnji vodi odkrije nedopustno nesnago, hoče preprečiti okoljsko in zdravstveno katastrofo, terja temeljito prenovo mestne infrastrukture, a trči ob nepremakljive ovire. 
Upodobi ga Branko Šturbej , ki tako s telesno kakor obrazno mimiko in glasovnim registrom izčiščeno podaja drastične spremembe junakovih notranjih viharjev: od začetnega vzhičenega idealizma in ogorčenja, ker ga silijo, naj resnico postavi na tehtnico in jo raje zamolči, če se račun tako izide bolje, prek silovitega poskusa, da ne bi očistil le vode, marveč kar celotno družbo, mimo globoke deziluzije in preziranja neuke večine do odrešujočega spoznanja, da je najmočnejši, kdor zmore biti čisto sam, in končne odločitve za nadaljnje bojevanje. 
Njegov brat Peter, oblastniški župan, ki zavoljo dobičkarskih interesov hoče na vsak način utišati vročo novico o kalni vodi, se v rokah Radoša Bolčine iz glavnega antagonista razraste v junakov popoln antipod: če je dobri doktor ob odkritju onesnaženosti otroško radoživ in prostodušno zaslepljen, potem je njegov brat zategnjeno mrk, vzvišeno tog in resnobno pragmatičen. 
Doktor družbe še ne pozna, župan jo ima v malem prstu. 
Da je njen večno budni paznik in pastir, je v tokratni uprizoritvi kristalno jasno že, ko prvič prikoraka na oder - z nemškim ovčarjem na povodcu! 
Kasneje se izkaže še, da je na moč podoben županom naše dobe, tistim všečnim veljakom, ki v rokah držijo ali vsaj hočejo držati vse niti našega skupnega življenja. 
Povedni sta tudi scenografija in kostumografija: prva tako odprte kakor zaprte prostore zgolj nakazuje, nastopajoče rahlo dvigne nad bazene zastrupljene vode in jim pod noge nastelje debelo plast odmirajočega jesenskega listja, druga pa jih s preprostimi, a učinkovitimi oblačili postavlja v bližnjo minulost in razodeva, kakšno vlogo jim dodeljuje družba in - še pomembneje - kakšno si dodeljujejo sami. 
Helena Peršuh upodobi protagonistovo trpečo, za družino zaskrbljeno, bojazljivo zloslutno ženo, Nina Rakovec hčer, iz katere buta po očetu podedovana upornost, Ivo Barišič premetenega in neusmiljenega starega industrijalca, Gorazd Jakomini , Milan Vodopivec in Miha Nemec načelno liberalne, v praksi pa previdne in oportunistične časopisne može, Jože Hrovat dobrodušnega, a miselno nedejavnega kapitana, Branko Ličen pa vzkipljivega pijanca, ki ga javno mnenje lahko gnete tako ali drugače, po mili volji. 
Še posebej se novogoriška uprizoritev posreči v četrtem dejanju, pri vrhu drame, kjer so v vlogo zborujoče množice potisnjeni kar gledalci sami, mednje pa stopijo tudi mestni veljaki, celo sam župan. /…/

08.01.2011 ob 19:00 - Cirkovce

V naslednjem tednu pa se po dveh mesecih na domači oder ponovno vrača priljubljena uprizoritev iz začetka sezone, Obisk stare gospe , ki jo je režiral Dušan Mlakar, v glavnih vlogah blestita Milena Zupančič in Bine Matoh.

Za Dijaški abonma in Izven. 
18 € (parter), 14 € (balkon). 
Za upokojence, dijake, nezaposlene in abonente 14 € (parter), 10 € (balkon). 
Za skupine nad 5 dijakov 5 €. 
Za skupine nad 20 oseb 20% popusta.

