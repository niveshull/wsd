Komorni orkester solistov Društva slovenskih skladateljev je bil ustanovljen leta 2004, na pobudo profesorja in skladatelja Marka Mihevca, ki je tudi umetniški vodja orkestra. 
Orkester je bil ustanovljen z namenom, da se posveča predvsem prvim izvedbam novih komornih in orkestralnih del slovenskih skladateljev. 
Prvič se je orkester predstavil 30. aprila 2004, na Evropski noči slovenskih skladateljev, kjer je premierno izvedel šest novitet slovenskih skladateljev. 
Doslej je orkester nastopil pod taktirkami dirigentov Marka Hribernika, Marka Muniha, Antona Nanuta, Davida de Villierja, Marka Vatovca, Gianluce Marciana, Nenada Firšta, Micheleja Trentija in Jürgena Brunsa, ki je postal tudi stalni šef dirigent orkestra. 
Pod njegovo taktirko je KOS DSS doživel največje uspehe, katerih krona je bila turneja po Nemčiji z zaključnim koncertom v Berlinskem Konzerthausu. 
Orkester sestavljajo najvidnejši in v svetu priznani slovenski glasbeni poustvarjalci, ki se vseskozi ukvarjajo s sodobno glasbo in so pogosto pobudniki nastanka novih glasbenih del.

Nadomesti jih gradnja v blokih, ki sledijo svoji notranji logiki sosledij in spremembam v kompozicijski teksturi.

