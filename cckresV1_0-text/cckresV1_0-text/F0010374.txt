Kako definirati človeško blaginjo ali korist? 
Tradicionalno so jo utilitaristi opredeljevali kot srečo – odtod obče znan, toda zavajajoč slogan »največja sreča največjega števila«1. 
Vendar vsi utilitaristi niso sprejeli te hedonistične razlage človeške dobrobiti. 
V zvezi s tem lahko razlikujemo med vsaj štirimi stališči.

svetu ne glede na vpliv tega prizadevanja na korist živečih posameznikov in bi zato morali dati prednost svetu B (Parfit 1984: 388). 
Če pa imamo utilitarizem za teorijo, ki obravnava ljudi kot enake, to ni nujni sklep. 
Ljudje, ki ne obstajajo, ne postavljajo zahtev – do njih nimamo moralne dolžnosti, da jih spravimo na svet. 
John Broome pripomnja, »nekoga privesti v življenje ne more biti naša dolžnosti saj z nespoštovanjem takšne dolžnosti ne bi nikogar prizadeli« (Broome 1991: 92). 
Kaj je torej naša dolžnost po tej drugi interpretaciji? 
Naša dolžnost je maksimirati vrednost, doseči dragocena dejanska stanja, tudi če je učinek tega prizadevanja poslabšanje stanja vseh živih oseb v primerjavi s stanjem, ki bi ga dosegli sicer. 
Posebnost druge interpretacije se pokaže tudi v razpravljanju Thomasa Nagla. 
Nagel zahteva, da utilitarizmu, ki se po njegovem mnenju ukvarja z izbiro »neosebno najboljšega izida«, dodamo »deontološko« prisilo enakega obravnavanja oseb (Nagel 1986: 176). 
Nagel trdi, da moramo našo obvezo – maksimirati dobro – pogojevati z obvezo enakega obravnavanja ljudi. 
Njegova zahteva je seveda smiselna le znotraj druge interpretacije utilitarizma, po kateri temeljna dolžnost ni pošteno seštevanje individualnih preferenc, ampak uresničevanje največje vrednosti v svetu. 
Po prvi interpretaciji je utilitarizem namreč že načelo moralne enakosti: če mu spodleti kot načelu enake obravnave, tedaj mu spodleti v celoti, saj v njem ni neodvisne zaveze ideji maksimiranja koristi. 
Druga interpretacija je na glavo postavljena prva. 
Prva opredeljuje pravilno ravnanje kot enako obravnavo ljudi, nato pa uporabi utilitaristično merilo seštevanja, ki dejansko maksimira dobro. 
Druga opredeljuje pravilno ravnanje kot maksimiranje dobrega, kar vodi do utilitarističnega merila seštevanja, ki interese ljudi obravnava enako zgolj posledično. 
Kakor smo videli, ima ta zasuk pomembne teoretične in praktične posledice. 
Opraviti imamo torej z neodvisnima, še več, konfliktnima načinoma izpolnjevanja zahteve maksimiranja koristi. 
Kateri od obeh je temeljni argument utilitarizma? 
Doslej sem se implicitno opiral na prvo gledišče – tj. da je v utilitarizmu najbolje videti teorijo tega, kako spoštovati moralne zahteve vsakega posameznika, da je obravnavan kot enak drugim. 
Toda Rawls trdi, da je utilitarizem v osnovi teorija druge vrste – tj. teorija, ki pravilno ravnanje opredeljuje kot 68

Slika 2: Padajoča mejna korist

Nekateri utilitaristi seveda še vedno trdijo, da utilitarizem zahteva radikalno kritiko arbitrarnih in iracionalnih vidikov vsakdanje morale (npr. Singer 1979). 
Toda utilitarizem ni več notranje trdno povezano politično gibanje, in če sploh še k čemu teži, potem teži k obrambi statusa quo. 
Kako pojasniti ta naraščajoči konservativizem? 
Mislim, da zanj obstajata dva poglavitna razloga. 
Prvi je naraščajoča zavest o težavnosti dejanske uporabe utilitarističnih načel. 
Medtem ko so bili izvorni utilitaristi pripravljeni soditi o obstoječih družbenih kodeksih na oltarju človeške dobrobiti, veliko sodobnih utilitaristov trdi, da obstajajo dobri utilitaristični razlogi za privolitev v splošno moralo. 
Morda je videti, da lahko z izjemami v vladavini splošne morale povečamo korist, toda obstajajo utilitaristični razlogi, da se dobrih pravil držimo v vseh okoliščinah. 
Koristi novih pravil so negotove, medtem ko se je vrednost obstoječih konvencij izkazala (tako, da je preživela preizkus kulturnega razvoja) in ljudje opirajo nanje svoja pričakovanja. 
Tudi če je videti, da vsakdanje pravilo po utilitarističnih merilih ni dobro, obstajajo utilitaristični razlogi, da pravil ne ocenjujemo z merili koristi. 
Delovanje neposredno na utilitaristični osnovi je kontraproduktivno, ker spodbuja kontin84

Podmena, da morajo imeti državljanske in politične pravice prednost, je v naši družbi široko sprejeta, zato se diskusije med Rawlsom in njegovimi kritiki večinoma vrtijo okoli drugih vprašanj. 
Misel, da morajo ljudje uživati varstvo svojih temeljnih svoboščin, je najmanj sporni del njegove teorije. 
Svojo zavrnitev utilitarizma sem oprl na potrebo po teoriji pravičnih deležev, ki bi zajeli tudi ekonomska sredstva, kar je spornejše. 
Nekateri teorijo pravičnih deležev ekonomskih resursov zavračajo, tisti, ki jo sprejemajo, pa imajo zelo različne poglede na to, kakšno obliko bi ta teorija morala imeti. 
Vprašanje razdelitve sredstev je osrednjega pomena za zasuk od utilitarizma k drugim teorijam pravičnosti, ki si jih bomo ogledali. 
Zato se bom za zdaj posvetil Rawlsovi razlagi načela razlike. 
Za svoji načeli pravičnosti ima Rawls dva argumenta. 
Eden je, da svojo teorijo postavi nasproti tisti, ki je po njegovem mnenju prevladujoča ideologija, kar zadeva razdelitveno pravičnost, namreč idealu enakosti možnosti. 
Rawls dokazuje, da njegova teorija bolje ustreza našim pretehtanim intuicijam o pravičnosti in bolje razloži same ideale pravičnosti, na katere se sklicuje prevladujoča ideologija. 
Drugi argument je povsem različen od prvega. 
Rawls dokazuje, da so njegova načela pravičnosti boljša, ker so izid hipotetične družbene pogodbe. 
Če bi se ljudje v nekakšnem preddružbenem stanju morali odločiti, katera načela bodo vladala v njihovi družbi, bi izbrali njegova načela. 
V položaju, ki ga Rawls imenuje »izhodiščni položaj«, ima vsaka oseba racionalen interes, da privzame Rawlsova načela upravljanja z družbenim sodelovanjem. 
Drugi argument je bil deležen najbolj kritične pozornosti in je tisti, po katerem Rawls najbolj slovi. 
Vendar ga ni lahko interpretirati in laže se mu bomo približali, če začnemo s prvim argumentom.1

je način konkretizacije nekega razumevanja enakosti in način odkrivanja posledic tega razumevanja za pravično ureditev družbenih institucij. 
Rawls upa, da bo z odstranitvijo virov pristranosti in z zahtevo po soglasnosti našel sprejemljivo rešitev za vsakogar, ki izhaja iz enakega položaja – tj. ki bo spoštoval zahtevo vsakogar, da je obravnavan kot svobodno in enako bitje. 
Ker je premisa argumenta enakost, ne pa pogodba, moramo, če jo hočemo kritizirati, pokazati, da ne more vsebovati adekvatne razlage enakosti. 
Ne zadostuje – pravzaprav je povsem brez pomena – reči, da je pogodba zgodovinsko neresnična, da tančica nevednosti psihološko ni mogoča ali da je izhodiščni položaj kako drugače nerealen. 
Vprašanje ni, ali bi izhodiščni položaj lahko kadarkoli resnično obstajal, ampak ali lahko glede na naravo procesa izbire pričakujemo, da bodo načela, ki bi jih v njem izbrali, pravična. 
Tudi če sprejmemo Rawlsovo idejo družbene pogodbe kot priprave, s katero ponazorimo razumevanje enakosti, še zdaleč ni jasno, katera načela bi bila res izbrana v izhodiščnem položaju. 
Rawls seveda misli, da bi bilo izbrano načelo razlike. 
Toda dokaz za to trditev naj bi bil neodvisen od prvega, intuitivnega dokaza, ki je zadeval enakost možnosti. 
Videli smo, da tega argumenta v okviru pogodbene teorije »strogo vzeto« tudi sam nima za pomembnega. 
Torej je načelo razlike le ena od številnih izbir, ki jih lahko sprejmejo strani v izhodiščnem položaju. 
Kako so izbrana načela pravičnosti? 
Osnovna misel je tale: čeprav ne vemo, kakšen položaj bomo zasedli v družbi in kakšne cilje bomo imeli, so nekatere stvari, ki jih bomo hoteli ali potrebovali, da bi si omogočili dobro življenje. 
Naj bodo razlike med posameznimi življenjskimi načrti še tako velike, je vsem skupno eno – vsi ti načrti vključujejo usmerjanje življenja. 
Ali kakor temu reče Waldron, »obstaja nekaj, čemur pravimo uresničevanje pojmovanja dobrega življenja, in rečemo lahko, da so v to dejavnost vpleteni vsi ljudje, tudi tisti z najbolj nenavadnimi pripadnostmi ..., tudi če ljudje nimajo skupnih idealov, lahko iz lastnih izkušenj vsaj osamijo občutek tega, kaj pomeni biti zavezan nekemu idealu dobrega življenja« (Waldron 1987: 145; cf. Rawls 1971: 92–5, 407–16). 
Vsi smo zavezani nekemu idealu dobrega življenja in ne glede na njegovo bolj ali manj specifično vsebino potrebujemo nekatere reči, da bi to 106

jajo državno načrtovanje, medtem ko liberalci na sredini verjamejo v kompromisarski mišmaš med svobodo in enakostjo. 
Ta pogled naj bi pojasnil, zakaj se liberalci zavzemajo za socialno državo, ki je po eni strani ad hoc kombinacija kapitalističnih svoboščin in neenakosti, po drugi pa kombinacija raznih egalitarnih socialnih politik. 
Rawls in Dworkin ponudita bolj sofisticiran način razmišljanja o socialni državi. 
Če njuni teoriji dopuščata nekatere vrste ekonomskih svoboščin, ki generirajo neenakosti, razlog tega ni njuno verjetje v svobodo kot nasprotje enakosti. 
Kratkomalo verjameta, da so takšne ekonomske svoboščine nujne, če hočemo uveljaviti splošnejšo idejo enakosti. 
Isto načelo, ki liberalcem nalaga, da dopustijo tržno svobodo – se pravi, ki obravnava ljudi kot odgovorne za njihove izbire – jim nalaga tudi, naj omejijo trg, kjer ta ljudi kaznuje za njihove neizbrane okoliščine. 
Isto razumevanje enakosti podpira tržno svobodo in njeno omejitev. 
Zato dajejo liberalci prednost mešani ekonomiji in socialni državi: ne za to, da bi konfliktne ideale združili v kompromisni rešitvi, »temveč da bi dosegli najboljšo praktično uresničitev zahtev same enakosti« (Dworkin 1978: 133; slov. prev. 1992: 221; 1981: 313, 338). 
Povezanost filozofije liberalne enakosti s politiko socialne države je tako trdna, da mnogi liberalni egalitarizem imenujejo »liberalizem socialne države« (npr. Sterba 1988) in Rawlsa opisujejo kot tistega, ki »je kapitalizmu socialne države ponudil filozofsko apologijo egalitarnega tipa« (Wolff 1977: 195; cf. Clark in Gintis 1978: 311–14). 
Toda ta povezanost je zdaj postala predmet resnih dvomov. 
Nič več ni jasno, da bi uveljavitev liberalnega egalitarizma privedla do socialne države v enem od njenih uveljavljenih pomenov. 
Liberalna enakost namreč zahteva, da vsak začne svoje življenje z enakim deležem družbenih sredstev, zvrsti politike, ki so nujno potrebne za dosego tega cilja, pa daleč presegajo tradicionalen pristop socialne države. 
Kakor smo videli, je prva skrb socialne države izravnavanje tržnih neenakosti z davki in shemami transferjev post factum. 
Toda kakor je že davno ugotovil Mill, če se posvečamo samo prerazdelitvi dohodkov post factum, smo storili »veliko napako reformatorjev in človekoljubov … da zmanjšujemo posledice nepravične moči, same nepravičnosti pa ne izravnamo« (Mill 141

(b) Intuitivni argument: primer Wilta Chamberlaina Najprej torej Nozickov intuitivni argument. 
Kakor smo videli, njegovo »načelo prenosa lastnine« pravi, da imamo, če smo nekaj pridobili legitimno, do tega absolutno lastninsko pravico. 
S to rečjo lahko svobodno razpolagamo, kakor se nam zdi primerno, čeprav je verjetno, da bo posledica takšnih transferjev velika neenakost v razdelitvi dohodkov in možnosti. 
Glede na to, da se ljudje rodijo z raznimi naravnimi talenti, bodo nekateri bogato poplačani, medtem ko bodo tisti, ki jim manjka veščin s tržno vrednostjo, deležni nizkega plačila. 
Zaradi teh nezasluženih razlik v naravnih talentih bodo nekateri ljudje želi uspeh, drugi pa stradali. 
Te neenakosti bodo nato vplivale na možnosti otrok, izmed katerih se bodo nekateri rodili v privilegiranih okoliščinah, drugi pa v revščini. 
Te neenakosti, za katere Nozick priznava, da so možna posledica neomejenega kapitalizma, so izvor naših intuitivnih ugovorov zoper libertarizem. 
Kako se lahko potemtakem Nozick nadeja, da bo ponudil intuitivni zagovor teh pravic? 
Pravi nam, naj določimo prvotno razdelitev, ki je po našem mnenju legitimna, in nato dokazuje, da kot razlago tega, kaj lahko ljudje legitimno storijo s svojimi resursi, intuitivno raje izberemo njegovo načelo menjave kakor pa liberalna načela prerazdelitve. 
Dovolite, da v celoti citiram njegov argument:

kršili)« (Nozick 1974: str. ix). 
Družba mora te pravice spoštovati, ker »odražajo temeljnejše kantovsko načelo, da so posamezniki smotri in ne le sredstva; brez njihove privolitve posamezniki ne smejo biti žrtvovani ali uporabljeni za dosego drugih smotrov« (Nozick 1974: 30–1; prim. slov. prev. 1992: 191). 
To »kantovsko načelo« zahteva močno teorijo pravic, kajti pravice potrjujejo naše »ločene eksistence« in tako resno jemljejo »obstoj ločenih posameznikov, ki niso sredstva drugih« (Nozick 1974: 33). 
Ker smo drug od drugega ločeni posamezniki in ker ima vsak svoje zahteve, ki so ločene od zahtev drugih, obstajajo omejitve za oblike žrtvovanja, ki jih od nekoga lahko zahtevamo v korist drugih, in te omejitve izrazi teorija pravic. 
Zato utilitarizem, ki takšnih omejitev ne priznava, za Nozicka ni sprejemljiv. 
Spoštovanje teh pravic je nujen aspekt spoštovanja zahteve ljudi, da jih obravnavamo kot smotre na sebi in ne kot sredstva za druge. 
Po Nozicku libertarna družba posameznikov ne obravnava kot »orodja ali vire«, temveč kot »osebe z individualnimi pravicami in dostojanstvom, ki temelji na njih. 
Ko nas prek spoštovanja naših pravic obravnava spoštljivo, nam dopušča, da individualno ali z drugimi, ki smo jih izbrali, kolikor je v naših močeh in s prostovoljnim sodelovanjem drugih posameznikov, ki imajo enako dostojanstvo, izbiramo lastno življenje, uresničimo svoje smotre in svoje samorazumevanje« (Nozick 1974: 334). 
Tu so pomembne stične točke med Nozickom in Rawlsom: ne le v Nozickovem sklicevanju na abstraktno načelo enakosti, temveč tudi v njegovih bolj specifičnih argumentih proti utilitarizmu. 
Pomemben delež v Rawlsovem argumentu je imela trditev, da utilitarizmu ne uspe obravnavati ljudi kot smotre na sebi, ker dopušča, da so nekateri ljudje brezmejno žrtvovani večji koristi drugih. 
Oba, Rawls in Nozick, se torej strinjata, da obravnava ljudi kot enakih zahteva omejitev načinov, na katere je mogoče nekoga uporabiti v korist drugih ali v splošno družbeno korist. 
Posamezniki imajo pravice, ki jih bo pravična družba spoštovala, pravice, ki utilitarističnim izračunom niso podvržene niti niso njihov proizvod. 
Vendar pa se Rawls in Nozick razhajata ob vprašanju določitve najpomembnejših pravic, ko ljudi obravnavamo kot smotre na sebi. 
Če skrajno poenostavimo, lahko rečemo, da je za Rawlsa ena izmed najpomembnejših pravic pravica do določenega deleža družbenih 166

Nozickova trditev je tu dvoumna. 
Ne pove nam, kakšen je »običajni proces« prilastitve. 
Zato ni jasno, ali je »neposlabšani položaj« zgolj nujni pogoj legitimne prilastitve (poleg običajnega procesa) ali pa je že zadostni pogoj (vsak proces, ki ne poslabša položaja drugih, je legitimen). 
Če to ni zadostni pogoj, nam Nozick ne pove, kaj ta je (Cohen 1986a: 123).

Številni libertarci priznavajo, da Nozickovemu argumentu spodleti. 
Problem niso, pravijo, Nozickovi sklepi, ampak njegov poskus, da bi jih branil s sklicevanjem na Kantovo egalitarno idejo obravnavanja ljudi kot smotrov na sebi. 
Če za izhodišče postavimo idejo, da je vsaka oseba enako pomembna, pravičnost ne bo zahtevala nozickovskega samolastništva, ampak kaj drugega. 
Toda iz tega 193

ko, zaradi razlogov, o katerih sem že govoril, vrednotenje svoboščin ne s stališča moralne enakosti ne s stališča vzajemne koristi ne bo pripeljalo do libertarizma. 
Ali je zagovor libertarizma mogoče utemeljiti v svobodi tako, da bi se resnično razlikoval od zagovora, utemeljenega na enakosti oziroma vzajemni koristi? 
Kaj bi pomenilo za libertarce, če bi svoje najljubše svoboščine branili s sklicevanjem na načelo svobode? 
Sta dve možnosti. 
Eno načelo svobode je, da bi morali maksimirati svobodo v družbi. 
Libertarci, ki se sklicujejo na to načelo, svoje izbrane svoboščine zagovarjajo rekoč, da priznavanje teh svoboščin maksimira svobodo v družbi. 
Drugo načelo svobode je, da imajo ljudje pravico do najširše svobode, ki je še združljiva z enako svobodo za vse. 
Libertarci, ki se sklicujejo na to načelo, svoje izbrane svoboščine zagovarjajo rekoč, da priznavanje teh svoboščin povečuje skupno svobodo vsakega posameznika. 
Poskusil bom pokazati, da je prvo načelo nesmiselno in ni privlačno za nikogar, niti za libertarce; drugo načelo pa je bodisi zmedeno preoblikovan egalitarni argument ali pa temelji na nejasnem in neprivlačnem razumevanju svobode. 
Poleg tega bom poskušal pokazati, da tudi če sprejmemo bodisi nesmiselno bodisi neprivlačno interpretacijo načela svobode, še ne bomo ustvarili zagovora libertarizma. 
(ii) Teleološka svoboda Prva trditev, ki se poteguje za mesto temeljnega načela svobode, pravi, da bi morali stremeti k maksimiranju količine svobode v družbi. 
Če je svoboda najvišja vrednota, zakaj je ne bi imeli, kolikor je le mogoče veliko? 
Ker teleološki utilitaristi tako zagovarjajo maksimiranje koristi, bom to načelo imenoval »teleološko« načelo svobode. 
Toda kakor smo videli v 2. poglavju, tovrstna teorija izgubi stik z našim najosnovnejšim razumevanjem moralnosti. 
Ker je za teleološke teorije skrb za dobro (npr. za svobodo ali korist) temeljna in skrb za ljudi izpeljana, se skrb za spodbujanje dobrega odmakne od skrbi za interese ljudi. 
Tako bi, denimo, količino svobode v družbi lahko povečali tudi s povečanjem števila ljudi, čeprav bi pri tem svoboda vsakega človeka ostala nespremenjena. 
Toda ob nespremenjenih drugih okoliščinah država s številnejšim prebivalstvom v nobenem moralno pomembnem pogledu ni svobodnejša. 
211

27 Zagovorniki tega »namenskega« pogleda na definicijo svobode so Loevinsohn 1977; Norman 1981; Raz 1986: 13–16; Sen 1990b; 1991; Arneson 1985; Conolly 1993: 171–2.

28 Kakor kažejo ti primeri, interes, ki ga imamo za svobodo, da počnemo x, ni zgolj interes do početja x. 
Svoboda, da si sam izbiram svoja oblačila, mi lahko veliko pomeni tudi, če mi ni kaj prida do izbiranja oblačil. 
Čeprav sem

človeški inženiring. 
Uveljavljanje tega načela vodi v hlapčevstvo, saj zahteva po izravnavi okoliščin prej ali slej pogoltne načelo spoštovanja izbir. 
Zakaj naj bi bilo tako? 
Liberalci se nadejajo doseči ravnotežje v izponjevanju dvojne zahteve: zahteve po spoštovanju izbir in po izravnavi okoliščin. 
V nekaterih primerih se to zdi neproblematično. 
Poskus izenačitve izobraževalnih ustanov – tj. zagotavljanje enake kvalitete državnih šol v pretežno črnskih soseskah, kakršno ponujajo pretežno belske šole – individualni izbiri ne nasprotuje represivno. 
Odstranitev močno zakoreninjenih neenakosti med raznimi družbenimi skupinami ne zahteva posebne pozornosti do posameznih individualnih izbir in še manj posege vanje. 
Te neenakosti so tako sistematične, da nihče ne more domnevati, da bi utegnile izvirati iz različnih izbir posameznikov. 
Toda načelo izenačitve okoliščin se nanaša tudi na nesorazmerja med posamezniki, ne le na nesorazmerja med družbenimi skupinami, in ko gre za posameznike, ni tako nedvoumno jasno, ali so posledica izbir ali okoliščin. 
Pomislite na problem vloženega truda. 
Pri zagovarjanju načela dovzetnosti za ambicije sem uporabil primer vrtnarja in teniškega igralca, ki imata upravičeno različne dohodke zaradi razlike v njunem trudu. 
Za uspešnost tega primera je bilo pomembno, da sta bila oba v podobnem položaju – med njima namreč ni bilo razlik v usposobljenosti ali izobrazbi, ki bi lahko vnaprej odločile o njuni zmožnosti za vlaganje potrebnega truda. 
Toda v realnem svetu med ljudmi vselej obstajajo nekatere razlike v njihovem družbenem okolju, za katere je mogoče trditi, da so vzrok njihovih različnih izbir. 
Razlike v vloženem trudu so včasih povezane z razlikami v samospoštovanju, te pa so pogosto povezane z družbenim okoljem ljudi. 
Nekateri otroci imajo starše ali prijatelje, ki jih bolj podpirajo, ali pa so v boljšem položaju preprosto zaradi naključij družbenega življenja (npr. ker niso bili bolni, ko so v šoli pisali kontrolno nalogo). 
Ti različni vplivi niso očitni in vsak poskus ugotavljanja njihove prisotnosti bo skrajno vsiljiv. 
Rawls pravi, da so »družbeni temelji samospoštovanja« morda najpomembnejša primarna dobrina (Rawls 1971: 440), vendar: ali si želimo, da bi oblast merila, kolikšna je podpora, ki jo kot starši nudimo svojim otrokom? 
232

ZA NADALJNJE BRANJE

7 Npr. Sandel 1982: 30–3; Glendon 1991; Etzioni 1993; Hardwig 1990. 
Waldron 1993: 370–91 ponuja subtilnejši pogled in trdi, da pojmov pravice in pravičnosti ne potrebujemo, dokler obstaja naklonjenost, potrebujemo pa jih, ko rešujemo primere, v katerih je naklonjenost zbledela.

nobena teorija pravičnosti, ki ji ne uspe odgovoriti na ta vprašanja, ni popolna, Rawls in Dworkin svojo pozornost usmerita nanje. 
Marksistom pa, splošno gledano, ni uspelo razložiti, kako načelo potreb določa težo človeških interesov. 
Če sprejmemo, da so marksisti načelo potreb sploh kakorkoli vsebinsko določili, je področje njihovega najpogostejšega razhajanja z liberalnim egalitarizmom trditev, da so ljudje odgovorni za stroške svojih izbir in da bi morala biti razdelitev potemtakem dovzetna tudi za ambicije. 
Nekateri marksisti to odločno zavračajo, češ da so izbire ljudi posledica materialnih ali kulturnih okoliščin in zato ljudje niso odgovorni zanje (npr. Roemer 1985a: 178–9; 1986a: 107, 109; 1988: 62–3). 
Levine pravi, da takšno zanikanje odgovornosti posameznika za njegove izbire v primerjavi z Dworkinovo teorijo »kaže na precej radikalnejše razumevanje tega, kaj pomeni obravnavati ljudi kot enake« (Levine 1989: 51, op. 25). 
Vendar ni jasno, kaj je tako zelo radikalnega (ali privlačnega) v zanikanju odgovornosti. 
Kot prvo je mogoče pripomniti, da je med zanikanjem posameznikove odgovornosti in zavezanostjo demokraciji neko neskladje. 
Če ljudje niso odgovorni za svoje preference, zakaj bi morali njihove preference spoštovati kot legitimne prispevke k demokratičnemu procesu in zakaj bi morali imeti ljudi za zmožne racionalnega argumentiranja in premisleka? 
Če v teoriji demokracije obravnavamo ljudi kot odgovorne subjekte, v teoriji pravičnosti pa ne, je v tej drži na delu neka »pragmatična nekoherentnost« (Elster 1992: 239). 
Poleg tega je preprosto nepošteno zahtevati od enih, naj subvencionirajo drag okus drugih, s čimer bi se strinjala tudi večina marksistov. 
Arnesonov primer: »Vzemimo dve osebi, ki imata obe umetniške potrebe. 
Ena od njiju se zaveda stroškov in se nauči zadovoljevati svoje potrebe s poceni sredstvi (akvarelna tehnika, tuš), druga pa se ne meni za stroške in uresničuje svoje talente s potratno visokimi stroški (orjaški marmorni kipi, fotografija morskih globin). 
Še zdaleč ni samoumevno, da je ‘vsakomur v skladu z njegovimi potrebami’ res najprimernejše načelo, po katerem kaže razdeliti redka sredstva med ta dva umetnika« (Arneson 1981: 215). 
Da bi vedeli, kako obravnavati drage izbire, potrebujemo poleg načela potreb tudi nekakšne smernice glede tega, kaj še šteje za 277

DEMOKRACIJA IN SOCIALNA PRAVIčNOST

Za številne komunitarce problem liberalizma ni njegovo poudarjanje pravičnosti, niti njegov univerzalizem, ampak njegov »individualizem«. 
Ta kritika liberalcem očita, da svoje teorije utemeljujejo v pojmih individualnih pravic in osebne svobode, pri tem pa prezrejo, kako zelo sta individualna svoboda in blaginja odvisni od skupnosti. 
Ko spoznamo, da so ljudje odvisni od družbe, postanejo naše dolžnosti, da podpiramo skupno dobro družbe, prav tako pomembne kakor naše pravice do individualne svobode. 
Zato komunitarci trdijo, da bi morali liberalci »politiko pravic« opustiti v prid »politike skupnega dobrega« oziroma prvo vsaj dopolniti z drugo. 
Prepričan sem, da je to najpomembnejše vprašanje, na katero so opozorili novi komunitarci, saj nasprotuje pomembni podmeni, ki je skupna vsem doslej obravnavanim teorijam razen perfekcionistični struji maksizma. 
Čeprav si utilitaristi, liberalci, libertarci in (kantovski) marksisti niso edini glede tega, kako pokazati enako skrb za interese ljudi, se strinjajo o najpomembnejših lastnostih opredeljevanja teh interesov. 
Vsi verjamejo, da interese ljudi spodbujamo, če jim pustimo, da si sami izberejo življenje, ki ga hočejo živeti, a se ne strinjajo o tem, kateri sveženj pravic ali sredstev ljuavtoritarnih teokracij, če ta odsevajo lokalne kulturne predstave. 
O podobnem poskusu razlikovanja univerzalnega, vendar tankega kodeksa od kulturno odvisnega širokega kodeksa, glej Bell 2000.

jejo za prostovoljno soglasje ljudi, in zahteva, da ljudje plačajo za svoje odločitve, se bo odločno postavila po robu dragim in neprivlačnim načinom življenja. 
Te neenake posledice državljanskih svoboščin in individualne odgovornosti liberalci sprejemajo in tudi presojajo. 
Zato liberalna nevtralnost pomeni nevtralnost v upravičevanju državnih politik, ne pa nevtralnosti njihovih posledic. 
Državna nevtralnost preprosto pomeni, da ne obstaja javno rangiranje vrednosti različnih (do pravičnosti spoštljivih) načinov življenja (Rawls 1988: 260, 265; 1993a: 192–4; Nagel 1991: 116; Kymlicka 1989b: 883–6).9 Ker izraz »nevtralnost« prinaša toliko možnih nesporazumov, bi bilo morda bolje govoriti o »državnem antiperfekcionizmu« kakor pa o »državni nevtralnosti«. 
Beseda »državni antiperfekcionizem« poudarja pravi problem – vlogo perfekcionističnih idealov pri državnih odločitvah – in pojasni, da je druga možnost oblika državnega perfekcionizma. 
Seveda pa mora tudi liberalna država sprejeti nekaj podmen o interesih ljudi oziroma njihovi dobrobiti. 
Ko jim liberalna država poskuša zagotoviti nekatere svoboščine, možnosti ali vire, domneva, da bodo živeli bolje, če bodo vse to imeli. 
Po mnenju nekaterih kritikov se s tem kaže, da je sklicevanje na perfekcionistične ideale nujno za razvijanje vseh političnih teorij. 
Po mnenju liberalcev pa je pomembno razlikovati med odločanjem o tem, katera sredstva ali vire ljudje potrebujejo, in o tem, za katere cilje bi si morali prizadevati s temi sredstvi. 
Kakor smo videli v 3. poglavju, Rawlsova teorija vključuje razdelitev nekaterih »vsenamenskih sredstev« ali »primarnih dobrin«, ki so po njegovem mnenju koristne, ne glede na to, kako ljudje razumejo (do pravičnosti spoštljivo) dobro. 
Po

Vendar lahko o tem dvomimo. 
Prvič, kakor pripominja Taylor, če ljudem rečemo, naj delujejo svobodno, jim s tem še ne povemo, za katera posamezna dejanja si je vredno prizadevati. 
A tudi če s tem napotkom poskrbimo za določeno vodilo, to še vedno izkazuje napačen pogled na naše nagibe. 
Ko pišem knjigo, denimo, ni moj nagib, da bi bil svoboden, temveč da bi izrekel nekaj, kar je po mojem mnenju vredno reči. 
Če je v resnici moj namen le izrekanje, kolikor je to način biti svoboden, me moje pisanje ne bo izpolnjevalo. 
Vsebina in način pisanja bi bila v tem primeru le posledica mojih samovoljnih in v poslednji analizi nezadovoljivih izbir. 
Če naj ima pisanje samo na sebi vrednost, mi mora to, kar pišem, nekaj pomeniti in moram biti prepričan, da je pisati vredno zaradi pisanja samega. 
Če hočemo razumeti vrednost, ki jo ljudje vidijo v svojih načrtih, moramo doumeti notranje cilje teh načrtov. 
Ne pišem zavoljo svobode. 
Prav narobe, pišem zaradi pisanja samega, zato ker mislim, da so reči, ki jih je vredno reči. 
Svoboda pa je dragocena zato, ker mi omogoča, da jih izrečem. 
Najboljša obramba individualnih svoboščin ni nujno tudi najbolj neposredna, temveč tista, ki se najbolje ujema s tem, kako ljudje po premisleku razumejo vrednost svojega življenja. 
In če tako gledamo na vrednost svobode, se zdi, da svobodna izbira, čeprav je v središču smiselnega življenja, ni vrednota, na katero se v takem življenju osredotoča prizadevanje. 
Liberalci in komunitarci se strinjajo, da morajo biti življenjski načrti naša prva skrb. 
Prava polemika se ne vrti okoli vprašanja, ali take naloge potrebujemo, temveč okoli tega, kako jih pridobimo in presojamo njihovo vrednost. 
Taylor je videti prepričan, da jih lahko pridobimo le, če v skupnih vrednotah vidimo »avtoritativna obzorja«, ki »nam postavljajo cilje« (Taylor 1979: 157–9). 
Na drugi strani pa liberalci vztrajajo, da smo se zmožni distancirati od katerekoli posamezne družbene prakse. 
Družba ne postavlja posameznikom nobene posebne naloge, nobena posamezna praksa nima moči, ki bi presegala posameznikovo presojo in njegovo možno odklonilno naravnanost. 
Naše naloge si lahko pridobimo in bi si jih tudi morali pridobiti tako, da popolnoma svobodno presojamo kulturno strukturo, matrico dojetij in alternativ, ki so nam jih prepustile prejšnje generacije in nam dajejo možnost, da jih sprejmemo 321

Rawls torej dopušča, da bodo v zasebnem življenju nekateri ljudje imeli svoje verske zaveze za izvzete iz revizije. 
Zahteva le, da se v političnem kontekstu ljudje ne menijo za možni obstoj takih »konstitutivnih« ciljev. 
Kot državljani vsi vidijo v zmožnosti, da oblikujejo in revidirajo razumevanje dobrega, svoj »interes najvišjega reda«, čeprav kot zasebniki nekateri ljudje ne mislijo, da imajo to zmožnost, ali pa je ne cenijo. 
Rawlsovo razumevanje avtonomne osebe ponuja jezik javnega utemeljevanja, v katerem ljudje razpravljajo o svojih pravicah in odgovornostih kot državljani, čeprav morda ne opisuje njihove »nejavne identitete«. 
Rawls potemtakem svoj »politični liberalizem« loči od »celovitega liberalizma« Johna Stuarta Milla. 
Ta poudarja, da bi morali biti ljudje zmožni oceniti vrednost podedovanih družbenih praks na vseh področjih življenja, ne le na političnem. 
Ljudje se ne bi smeli podrejati družbenim običajem zgolj zato, ker so običaji, ampak le, če so vredni, da jim ostanejo zvesti. 
Vsak bi se moral znati 337

teza pravi, da je mogoče zmožnost izbire razumevanja dobrega uresničevati le v posebni vrsti skupnosti in, tako Taylor, to vrsto skupnosti lahko ohranja le (nenevtralna) »politika skupnega dobrega«. 
Vsako skupnost – tudi skupnost, ki je zavezana liberalnim vrednotam svobode – je mogoče ohraniti le, če država varuje in privilegira tradicionalne oziroma prevladujoče načine življenja skupnosti. 
Z drugimi besedami, da bi ohranili družbene pogoje, ki omogočajo samoodločanje, so potrebne nekatere omejitve individualnega samoodločanja.

(a) Dolžnosti varovanja kulturne strukture Naši projekti zahtevajo smiselne izbire in (v skladu z družbeno tezo) te izvirajo iz naše kulture. 
Liberalna nevtralnost pa ne more zagotoviti obstanka bogate in raznovrstne kulture, ki omogoča take izbire. 
Samoodločanje zahteva pluralizem v smislu različnih možnih življenjskih načinov, vendar

uveljavitev pojmovanja, da je življenje v skupnosti kolektivnih izkušenj in jezika edini kontekst, v katerem lahko posameznik in družba odkrivata in preverjata svoje vrednote ob temeljnih političnih dejavnostih, kakršne so razprava, kritika, zgled in posnemanje. 
Šele v organiziranih političnih prostorih, kjer ljudje drug drugemu ponujajo svoje ideje in jih v medsebojnem soočanju preizkušajo … spoznajo, del česa so. 
(Crowley 1987: 282; cf. Beiner 1983: 152)

Žal komunitarci le redkokdaj razlikujejo med kolektivnim in političnim delovanjem. 
Res je, da udeleženost v skupnih jezikovnih in kulturnih praksah posameznikom omogoča pametne odločitve o tem, kaj je dobro življenje. 
A zakaj bi to udeleženost morala organizirati država in ne svobodno združenje posameznikov? 
Drži, da bi morali »ljudem dati priložnost, da povedo, kaj so odkrili o sebi in svetu, in da o vrednosti tega odkritja prepričajo tudi druge« (Crowley 1987: 295). 
A saj liberalna družba ljudem ponuja priložnost, da izrazijo te družbene vidike svojih individualnih premislekov. 
Svoboda shajanja, govora in združevanja so navsezadnje temeljne liberalne pravice. 
Priložnosti za kolektivno raziskovanje nastajajo v skupinah in združenjih ter med njimi, in sicer pod državno ravnijo – predvsem gre tu za prijatelje in družino, pa tudi za cerkve, kulturna združenja, poklicne skupine, sindikate, šolo in množična občila. 
Liberalci ne zanikajo, »da je treba javno pokazati svoj značaj, znati presojati, pa tudi izmenjati izkušnje in stališča«, zato da si ustvarimo razumne sodbe o dobrem in da drugim pokažemo »[svoj] odgovorni odnos do razumevanja dobrega« (Crowley 1987: 285). 
359

33 Dworkin 1985: 353–72; cf. pogl. 2, podpogl. 
5a zgoraj. 
Bolj natančno bi lahko rekli, da homoseksualnost povzroča škodo drugim le, če se sklicujemo na kontroverzno razumevanje dobrega, ki ne prestane preskusa »javnega uma« – glej pogl. 7, podpogl. 
2 spodaj. 
34 Sandel meni, da bi bilo treba ameriške zakone o sodomiji razveljaviti, češ da so nekateri homoseksualni odnosi usmerjeni k vsebinsko istim ciljem, kakršni so značilni za heteroseksualne zakonske zveze, ki jih tradicionalno varuje ameriško vrhovno sodišče (Sandel 1989: 344–5). 
Toda zakaj bi morala biti svoboda homoseksualcev odvisna od tega, da si prizadevajo za iste cilje kakor heteroseksualci? 
Marsikatera gejevska skupina, ki se bojuje za svoje pravice, bi zanikala, da ohranja isto (restriktivno) stališče o intimnosti in spolnosti, kakršno je značilno za tradicionalne heteroseksualne zakonske zveze. 
Kaj pa, če gejevske pravice ogrožajo nedotakljivost heteroseksualne zakonske zveze, kakor je pred nedavnim trdilo ameriško vrhovno sodišče, ko je podprlo zakonsko prepoved sodomije? 
Kakorkoli že, Sandel ne pojasni,

države za uveljavitev posebnega jezika ali identitete so nemara bližje komunitaristični politiki skupnega dobrega kakor pa liberalni politiki državne nevtralnosti. 
Mar ne bi bilo bolje reči temu oblika komunitarizma?39 Mislim, da je odgovor odvisen od tega, za kakšno narodno identiteto si prizadevamo in čemu. 
Videli smo že, da komunitaristične razlage politike skupnega dobrega predpostavljajo skupno razumevanje dobrega, ki ga je treba kolektivno spodbujati, tudi če to omejuje možnosti posameznih članov, da revidirajo svoje cilje. 
Lahko si zamislimo oblike narodotvornosti, ki imajo to komunitaristično obliko. 
V Grčiji denimo je uveljavljanje skupne grške nacionalne identitete vključevalo tudi uveljavljanje grške pravoslavne vere. 
Kdor ni pravoslavec, ne more biti pripadnik grškega naroda, sprejetje pravoslavne cerkve je de facto merilo za pridobitev državljanstva in člani drugih ver so po zakonu v marsičem na slabšem. 
Vendar ni nujno, da ima narodotvornost obliko uveljavljanja posebnega razumevanja dobrega življenja. 
Ni nujno, da je podlaga skupne nacionalne identitete skupno razumevanje dobrega, ampak je to lahko tanjši in bolj razširjen občutek pripadnosti večgeneracijski družbi s skupnim ozemljem, skupno preteklostjo in prihodnostjo. 
Takšen je tipičen način delovanja nacionalnih identitet v modernih zahodnih demokracijah. 
Državljani se imajo denimo za »Američane« in se identificirajo z drugimi Američani, ne da bi jih z njimi družila skupna religija ali skupno razumevanje dobrega. 
Druge Američane imajo samodejno za »ene od njih«, ne da bi karkoli vedeli o njihovem razumevanju dobrega. 
Američani se o tem, kaj je dobro življenje, razhajajo, a še vedno drug drugega priznavajo za Američana, saj imajo skupen občutek pripadnosti večgeneracijski družbi, ki ima nekaj opore v zgodovini in skupno prihodnost. 
Imajo lahko različna mnenja o preteklosti in se nadejajo zelo različne prihodnosti, kljub temu pa drug drugemu priznavajo, da pripadajo isti družbi, in ta občutek skupne pripadnosti je podlaga njihove nacionalne identitete.

ZA NADALJNJE BRANJE

pojmovanji«, še zlasti Thick and Thin: Moral Argument at Home and Abroad (Harvard University Press, 1994). 
Oba, MacIntyra in Walzerja, v njunem delu zanima predvsem staro vprašanje univerzalizma in kulturnega relativizma v etiki. 
Za kritike MacIntyra glej John Horton in Susan Mendus (ur.), After MacIntyre: Critical Perspectives on the Work of Alisdair MacIntyre (Polity, 1994). 
Za oceno Walzerjevega dela glej David Miller in Michael Walzer (ur.), Pluralism, Justice and Equality (Oxford University Press, 1995); William Galston, »Community, Democracy, Philosophy: The Political Thought of Michael Walzer«, Political Theory, 17/1 (1989): 119–30; Brian Orend, Michael Walzer on War and Justice (McGill-Queen’s University Press, 2001). 
Za primer premika niže, k razpravam o družbeni enotnosti in solidarnosti glej Michael Sandel, Democracy’s Discontent: America in Search of a Public Philosophy (Harvard University Press, 1996). 
Za komentarje o Sandelovem novem delu glej Anita Allen in Milton Regan (ur.), Debating Democracy’s Discontent: Essays on American Politics, Law and Public Philosophy (Oxford University Press, 1998). 
Glej tudi Emilios Christodoulis (ur.), Communitarianism and Citizenship (Ashgate, 1998). 
Nova dela Charlesa Taylorja povezujejo obe vrsti problemov. 
Glej še zlasti njegovi deli Sources of the Self: The Making of the Modern Identity (Cambridge University Press, 1989) in A Catholic Modernity (Oxford University Press, 1999). 
Za kritike Taylorja glej James Tully in Daniel Weinstock (ur.), Philosophy in an Age of Pluralism: The Philosophy of Charles Taylor in Question (Cambridge University Press, 1994); in Ruth Abbey, Charles Taylor (Princeton University Press, 2001). 
Taylor in Walzer sta napisala tudi pomembna dela o multikulturalizmu, ki jih bom obravnaval v 8. poglavju. 
Komunitarizem pa ni ostal zgolj akademska šola mišljenja. 
Ameriški sociolog Amitai Etzioni je pobudnik in neutrudni vodja uradne »Komunitaristične mreže«, ki vključuje uradno izjavo načel in dolg seznam uglednih javnih osebnosti, ki so jo podpisale. 
Za poljudno predstavitev tega »komunitarističnega gibanja« glej Amitai Etzioni, The Spirit of Community: Rights, Responsibilities and the Communitarian Agenda (Crown Publishers, 1993); Etzioni, Next: The Road to the Good Society (Basic Books, 2001); in Henry Tam, Commu396

(in nekoliko tudi kot na žrtev), ki je potrebna za zaščito našega zasebnega življenja. 
Aristotelski republikanci poskušajo ta zgodovinski premik zasukati in v naših razumevanjih dobrega življenja vnovič vzpostaviti prvenstvo »svobode starih«. 
To je mogoče narediti na dva načina: s slavljenjem notranje vrednosti politične udeležbe ali z zanikanjem vrednosti zasebnega življenja. 
Večina aristotelskih republikancev posega po obeh strategijah. 
Nekateri so trdili, da je moderno poudarjanje »zasebnega« življenja protidružbeno in da zanika našo družbeno naravo. 
Marx, denimo, je mnenil, da so individualne pravice, ki jih poudarjajo liberalci, svoboščine »človeka, ki ga obravnavamo kot izolirano monado, zgrnjeno vase … pravica človeka do svobode ne temelji na združitvi človeka s človekom, ampak na ločitvi človeka od človeka. 
Je pravica do te ločitve« (Marx 1977b: 53). 
Podobno aristotelski republikanci očitajo liberalnemu vrednotenju »zasebnega« življenja, da je oblika »atomizma«, in branijo politično udeležbo kot način uresničevanja človeku lastnih potreb po vzpostavljanju družbenih vezi in odnosov. 
Tako kakor smo spoznali v prejšnjem poglavju, je druga plat liberalnega nezaupanja v politiko njegova pozitivna naravnanost do družbenega življenja in civilne družbe. 
Po pripombah Nancy Rosenblum liberalni pogled na zasebno svobodo v resnici predpostavlja našo naravno družbenost:

kreposti izhajajoč iz posebnega razumevanja dobrega življenja in iz ne pravičnosti.22 Zato liberalci ponujajo drugačno, skromnejšo in bolj instrumentalno razlago državljanske kreposti. 
Po tej razlagi je sprejemljivo, da imajo ljudje različne poglede na notranjo vrednost politične udeleženosti in da bodo nekateri ljudje našli svoje največje radosti in projekte na drugih področjih življenja, med drugim v družinskem krogu, pri delu, v umetnosti ali veri. 
Liberalna demokracija mora, kolikor je to mogoče, spoštovati takšne različne predstave o dobrem življenju in ljudi ne sme prisiliti, da prevzamejo pojmovanje dobrega življenja, ki kot viru smisla in zadovoljstva daje prednost politični udeležbi. 
Čeprav liberalce skrbi zagotovitev kritičnega praga dejavnega državljanstva, bodo sprejeli dejstvo, da so številni ljudje bolj ali manj apolitični, in bodo poskušali omejiti zahteve dejavnega državljanstva tako, da bodo združljive s temi predstavami o dobrem življenju. 
Jasneje povedano, liberalni državljani morajo pripoznati obvezo, da ustvarijo pravične institucije, kjer jih ni, in da te institucije podprejo, kjer so ogrožene. 
Toda ta obveznost je za veliko ljudi epizodična: močnejša je v časih krize, ustavnih sprememb in zunanje grožnje.23 Če so v naši družbi hude nepravičnosti, ki jih je mogoče popraviti le s političnim delovanjem, bi državljani v tem primeru morali pripoznati obveznost, da zoper takšno nepravičnost protestirajo. 
In podobno: če naše politične institucije ne delujejo več, morda zaradi previsokih stopenj apatije ali zaradi zlorab oblasti, je obveznost državljanov, da te institucije zaščitijo pred spodkopavanjem. 
Če pasivno spremljamo nepravična dejanja ali rušenje demokratičnih institucij v upanju, da bodo priskočili na pomoč drugi, smo zastonjkarji. 
Ko gre za ustvarjanje in podporo pravičnim institucijam, morajo vsi prispevati svoj pravični delež. 
Vendar bodo razsežnosti nepravičnosti in zdravje političnih institucij v raznih obdobjih in od družbe do družbe različni. 
PoneRawls 1988: 272–3. 
Za druge razlage razmerja med republikanizmom in liberalizmom glej Dworkin 1989: 499–504; Taylor 1989a: 177–81; Hill 1993: 67–84; Sinopli 1992: 163–71; Patten 1996; Berkowitz 1999; Wallach 2000. 
23 Za stališče, da je deliberativna demokracija epizodična glej, Ackerman 1991.

[politika] mora tudi prejemnike pomoči vključiti v skupne obveznosti državljanov, ne pa jih izključevati« (Mead 1986: 12 op.). 
Če hočemo promovirati dejavno državljanstvo vseh, moramo po mnenju nove desnice preseči Marshallov poudarek na državljanstvu kot pravicah ali upravičenostih in se namesto tega osredotočiti na odgovornost ljudi, da si prislužijo za življenje. 
Ker socialna država to odgovornost najeda, bi morali spodrezati varnostno mrežo in vse druge socialne dodatke vezati na obveznosti, na primer na programe »pomoči za delo«, ki od prejemnikov socialne pomoči zahtevajo, da za svoje prejemke delajo. 
Tako bi utrdili idejo, da morajo državljani ravnati samovzdrževalno. 
V tej luči se trgi pokažejo kot spodbujevalci več pomembnih kreposti: samozaupanja, pobude in polnega članstva. 
Poleg tega naj bi trgi spodbujali civilnost, saj bodo podjetja, ki odklanjajo zaposlovanje črncev ali storitve črnskim strankam, v slabšem položaju od konkurence. 
Toda omejitve trga kot šole državljanske kreposti so nedvomne. 
Dokazati je mogoče, da je veliko tržnih deregulacij omogočilo dobo grabežljivosti in ekonomske neodgovornosti, ki je brez primere, kar dokazujejo ameriški škandali v zvezi z varčevalskimi posojili in obveznicami brez vsake vrednosti. 
Trgi učijo podjetnosti, ne pa občutka za pravičnost in družbeno odgovornost (Mulgan 1991: 39). 
In dokler precejšen del prebivalstva goji predsodke do nekaterih skupin, bodo podjetja ekonomsko motivirana, da ta trg oskrbujejo z dobrinami in uslugami, ki izključujejo omenjene skupine.26 Nikakor pa trg ne more naučiti tistih kreposti, ki so lastne političnemu sodelovanju in dialogu – npr. kreposti javne umnosti.

belec kakor črnec, mulat ali aziat; bolje biti moški kakor ženska; bolje biti heteroseksualen kakor homoseksualen; in bolje biti telesno sposoben kakor invalid. 
Ta statusna hierarhija se odraža v zgodovini diskriminatornih zakonov proti skupinam nižjega statusa ter v njihovi vztrajni neopaznosti in stereotipni obravnavi v medijih, šolah, muzejih in državnih simbolih. 
Vse te javne institucije bodisi zapostavljajo ali preprosto ignorirajo skupine nižjega statusa. 
Podobne statusne hierarhije najdemo v vseh drugih zahodnih demokracijah, ki prav tako dodeljujejo višji status kristjanom, heteroseksualcem in telesno sposobnim belskim moškim. 
Boji proti tem statusnim hierarhijam porajajo »politiko pripoznanja«. 
Tovrstna politika je podlaga sedanje mobilizacije gejev, verskih manjšin, priseljencev in narodnih manjšin. 
Nancy Fraser trdi o njej tole:

2. 
DRUGA

manjšine nanašala predvsem na zunanje zaščite in ne bo vsiljevala notranjih omejitev. 
Na kratko rečeno, večina oblik manjšinskih pravic na Zahodu je v funkciji zmanjševanja ranljivosti manjšinskih skupin pred ekonomskimi pritiski in političnimi odločitvami širše družbe. 
Namen teh pravic je zagotoviti, da širša družba manjšini ne bo odvzela nujne podlage za njeno preživetje, ne pa, da članom manjšine preprečijo netradicionalne ali neortodoksne prakse. 
Na drugi stopnji razprave se je torej vprašanje multikulturalizma preoblikovalo v notranje vprašanje liberalne teorije in njena prizadevanja so bila usmerjena v dokazovanje, da nekatere (ne pa vse) zahteve po manjšinskih pravicah krepijo liberalne vrednote. 
Menim, da ta stopnja odseva dejanski napredek. 
Zdaj imamo na voljo natančnejši opis zahtev, ki jih postavljajo etnokulturne skupine, in natančnejše razumevanje normativnih vprašanj, ki jih te zahteve zastavljajo. 
Prestopili smo meje sterilne in zavajajoče razprave o kolektivizmu in individualizmu. 
Mislim pa, da je treba tudi na to stopnjo razprave uperiti kritiko. 
Čeprav bolje razume naravo večine etnokulturnih skupin in vprašanj, ki jih te zastavljajo liberalni državi, napačno interpretira naravo liberalne države in zahtev, ki jih ta postavlja manjšinam.

Če ima moderna država »uradni« jezik v najpolnejšem pomenu tega izraza, se pravi državno podprt, državno vcepljen in državno opredeljen jezik in kulturo, in če v tem jeziku delujeta gospodarstvo in država, je za ljudi seveda neznanska prednost, če sta ta jezik in ta kultura njihova. 
Govorci drugih jezikov so izrazito zapostavljeni. 
(Taylor 1997: 34; cf. Wright 2000: 231).

O razlikovanju med staroselskimi ljudstvi in drugimi narodnimi manjšinami ter o pomembnosti tega razlikovanja za zahteve po pravicah glej Anaya 1996; Kymlicka 2001: pogl. 6.

9. 
FEMINIZEM

(a) Država in civilna družba Prva različica razlikovanja med javnim in zasebnim v liberalizmu zadeva odnos med civilno družbo in državo oziroma med družbeno in politično sfero. 
Kakor smo videli v 7. poglavju, so Aristotel in drugi antični politični misleci menili, da sta svoboda in dobro življenje vsebovana v dejavni udeležbi pri izvajanju politične oblasti, ne pa v »zgolj družbenih« dejavnostih (Arendt 1959: 24; prim. slov. prev. 1996: 27). 
Nasprotno pa sta za liberalce svoboda in dobro življenje povezana predvsem s prizadevanjem za naše osebne cilje in pripadnosti v civilni družbi in je glavna naloga politike varovati naše osebne svoboščine v civilni družbi. 
To je prva oblika liberalnega razlikovanja med javnim in zasebnim – rekli bi mu lahko »razlikovanje med državo in družbo«, saj javno enači z državo, zasebno pa s civilno družbo. 
Ne pozabimo, da liberalci dajejo prednost zasebni sferi civilne družbe: liberalci »poveličujejo družbo«, saj menijo, da imajo zasebna (nedržavna) združenja, ki jih posamezniki svobodno ustanavljajo in vzdržujejo v civilni družbi, večji pomen in dajejo večja zadovoljstva kakor prisilna enotnost političnega združenja (Wolin 1960: 363). 
Prav obratno pa si sodobni aristotelski državljanski republikanci želijo vrnitve starejšega modela, v katerem je bila politična udeležba privilegirano mesto dobrega življenja, družbeno življenje pa le sredstvo za ohranitev političnega življenja. 
Kje je mesto družini v tem razlikovanju med državo in družbo? 
Menili bi lahko, da po naravi stvari sodi v zasebno področje civilne družbe, saj je družina eno od združenj, ki jih ljudje svobodno oblikujejo. 
Toda marsikatera feministka je že opazila, da v večini liberalnih opisov področja družbenega nastaja vtis, da obsega le 543

odgovora v tem, da moških filozofov niso zanimala vprašanja o delitvi dela po spolu, od katere so imeli le korist. 
Na teoretski ravni so to racionalizirali s podmeno, da so družinske vloge »naravne« in biološko določene, podmeno ki je temeljila na trditvah o manjvrednosti žensk, ali pa na novejši ideologiji sentimentalne družine, po kateri je čustvena vez, ki se naravno splete med materjo in otrokom, nezdružljiva z značajskimi potezami, ki so potrebne za družbeno in politično življenje (Okin 1981). 
V zgodovini se je večina liberalnih teoretikov, ki je upravičevala izključitev družine iz liberalnega razumevanja civilne družbe, sklicevala na eno od teh dveh podmen. 
Na tej podlagi so liberalci ostro razlikovali med žensko družinsko sfero in moško javno sfero (ki je vključevala civilno družbo in politiko). 
Temu lahko rečemo tradicionalno patriarhalno razlikovanje med družinskim in javnim. 
Za liberalce, ki so pojasnjevali razlikovanje med državo in civilno družbo, je bilo povsem samoumevno. 
Kakor upravičeno pripominja Carole Pateman, je razlikovanje med državo in družbo v liberalnih razlagah razlikovanje »znotraj sveta moških«, ženske pa naj bi bile doma v družinski sferi, kamor »po naravi« sodijo. 
Dodati velja, da te podmene o ženskih vlogah ali zmožnostih niso izum liberalcev – nasprotno, nastale so več stoletij ali celo tisočletij pred vzponom liberalizma. 
Gre za večinoma predliberalna stališča, ki niso ne logično ne zgodovinsko povezana z liberalnim razlikovanjem med državo in družbo. 
Toda žalostno dejstvo s tem v zvezi je, da so skoraj vsi politični teoretiki, ki pripadajo tradiciji Zahoda, ne glede na svoje stališče o razliki med državo in družbo sprejeli eno od teh upravičenj za ločitev družinskega življenja od preostale družbe in ženske odrinili vanj. 
Ellen Kennedy in Susan Mendus pravita: »Teorije Adama Smitha in Hegla, Kanta in Milla, Rousseauja in Nietzscheja so v skoraj vseh pogledih daleč narazen druga od druge, toda ko obravnavajo ženske, se ti sicer tako različni filozofi kažejo kot presenetljivo enotna fronta.« 
Moški teoretiki vseh političnih barv so se strinjali, da »omejitev žensk na [gospodinjsko] sfero upraviči sklicevanje na žensko partikularistično, čuspreprosto »naravna«, nedovzetna za kulturni razvoj (cf. Jaggar 1983: pogl. 4; Okin 1979: pogl. 9; Donner 1993).

vloge (Meyers 1987: 142–6), spet drugi naše izkušnje iz zgodnjega otroštva, ko je za nas skrbela mati (Gilligan 1987: 20). 
Obstajajo tudi razlage, ki se manj opirajo na spol. 
Nemočne skupine se pogosto naučijo empatije, ker je njihova zaščita odvisna od drugih; »kot podrejene v družbi, ki ji vladajo moški, morajo [ženske] razviti psihološke lastnosti, ki ugajajo vladajoči skupini, in izpolnjevati njene potrebe« (Okin 1990: 154). 
»Ženska, ki je odvisna od moškega, mora postati zelo spretna, ko mu streže in skrbi zanj, tako da mu ‘bere’ misli in se nauči, kako si razlagati njegovo razpoloženje in zadovoljiti njegove potrebe, še preden jih sploh izreče« (Grimshaw 1986: 252). 
Morda lahko s tem pojasnimo, zakaj kažejo nekatere poteze etike skrbi tudi moški pripadniki zatiranih razredov in ras (Tronto 1987: 649–51; Harding 1987: 307). 
26 Tipologijo nasprotij povzemam po Tronto 1987: 648. Za druge tipologije glej Sher 1987 (ki potegne pet nasprotij) in Dancy 1992 (ki jih potegne enajst). 
Bubeck pravilno pripominja, da so te tipologije preveč naravnane na domnevne razlike v formalnih lastnostih dveh etik namesto na razlike v njihovih bistvenih vrednotah (Bubeck 1995: pogl. 5).

29 O potrebi, da bi v teorijo skrbi vključili skrb za oddaljene druge, glej Hoagland 1991; Card 1990: 102; obe kritizirata trditev Nel Noddings, da etika skrbi v skrbstvenih odnosih daje prednost »neposredni bližini« (Noddings 1984: 7, 86, 152). 
30 V svojem novejšem delu Joan Tronto meni, da bi načela pravičnosti utegnila biti potrebna kot dopolnilo etike skrbi, da bi se izognili problemu »kampanilizma« (Tronto 1993: 170–1).

Zato je povsem napačno reči, da se Carol Gilligan strinja s prepričanjem Williamsa, da je nepristranost »prezahtevna«, ali z njegovim upanjem, da lahko osebne načrte osvobodimo omejitev morale s poudarjanjem pomembnosti »osebnega pogleda« (nasprotno Adler 1987: 226, 205; Kittay in Meyers 1987: 8). 
Kakor pripominja Blum, Williams na legitimnost osebnih zadev ne gleda »toliko s stališča morale, ampak s širšega izhodišča praktičnega uma. 
V nasprotju s tem Carol Gilligan trdi …, da sta skrb in odgovornost v osebnih odnosih pomembna elementa same morale, ki se povsem razlikujeta od nepristranosti. 
Za Carol Gilligan je vsaka oseba vpeta v mrežo obstoječih odnosov in morala sestoji predvsem, če že ne izključno v tem, da smo pozorni do posameznikov, s katerimi smo v teh odnosih, jih razumemo in se nanje čustveno odzivamo … 
Pojma osebne domene Nagla in Williamsona ne obsegata oz. vsebujeta fenomena skrbi in odgovornosti v osebnih odnosih (čeprav avtorja semtertja menita drugače) ter ne pojasnita, v čem sta skrb in odgovornost v medsebojnih odnosih specifično moralna fenomena« (Blum 1988: 473). 
Po mnenju Bluma se kritika, ki jo na nepristranost uperi Carol Gilligan, »znatno razlikuje« od Williamsove kritike, čeprav »ni v nasprotju« z njo (Blum 1988: 473). 
To pa še vedno ne pojasni problema, saj hoče Williams očitno poudariti nemoralne vrednote osebnih načrtov, moralo pa omejiti tako, da bo varovala te nemoralne vrednote. 
Carol Gilligan hoče moralizirati tiste navezanosti, za katere Williams pravi, da so pomembne, vendar ne moralno.

– (1993b). 
»Political Theory in the 1980s«, v: Ada Finifter (ur.), Political Science: The State of the Discipline 2 (American Political Science Association, Washington), 27–53. 
– (1995). 
»Two Concepts of Liberalism«, Ethics, 105/3: 516–34. 
GANS, CHAIM (1998). 
»Nationalism and Immigration«, Ethical Theory and Moral Practice, 1/2: 159–80. 
GARET, RONALD (1983). 
»Communality and Existence: The Rights of Groups«, Southern California Law Review, 56/5: 1001–75. 
GAUTHIER, DAVID (1986). 
Morals by Agreement (Oxford University Press, Oxford). 
– (1991). 
»Why Contractarianism?«, v: Vallentyne 1991, 15–30. 
GAVISON, RUTH (1992). 
»Feminism and the Public/Private Distinction«, Stanford Law Review, 45/1: 1–45. 
GELLNER, ERNEST (1983). 
Nations and Nationalism (Blackwell, Oxford). 
GEORGE, ROBERT (1993). 
Making Men Moral: Civil Liberties and Public Morality (Oxford University Press, Oxford). 
GERAS, NORMAN (1989). 
»The Controversy about Marx and Justice«, v: A. Callinicos (ur.), Marxist Theory (Oxford University Press, Oxford), 211–67. 
– (1993). 
»Bringing Marx to Justice: An Addendum and Rejoinder«, New Left Review,195: 37–69. 
GIBBARD, ALLAN (1985). 
»What’S Morally Special about Free Exchange?«, Social Philosophy and Policy, 2/2: 20-8. 
GIDDENS, ANTHONY (1998). 
The Third Way (Polity, Oxford); slov. prev. (2000). 
Tretja pot: prenova socialne demokracije, prev. A. Poznič (Orbis, Ljubljana). 
GILBERT, ALAN (1980). 
Marx’s Politics: Communists and Citizens (Rutgers University Press, New Brunswick, NJ). 
– (1991). 
»Political Philosophy: Marx and Radical Democracy«, v: Carver 1991, 168–95. 
GILBERT, PAUL (1998). 
Philosophy of Nationalism (Westview, Boulder, Colo.). 
– (2000). 
Peoples, Cultures, and Nations in Political Philosophy (Georgetown University Press, Washington). 
GILENS, MARTIN (1996). »’Race Coding’ and White Opposition to Welfare«, American Political Science Review, 90: 593–604. 
– (1999). 
Why Americans Hate Welfare (University of Chicago Press, Chicago). 
GILLIGAN, CAROL (1982). 
In a Different Voice: Psychological Theory and Women’s Development (Harvard University Press, Cambridge, Mass.).

