Rešitev izraelsko-palestinskega spora je eden od pogojev za uspeh dveh pomembnih osi ameriške zunanje politike po 11. septembru lani: boja proti terorizmu in boja proti širjenju orožja za množično uničevanje. 
Medtem ko se je administracija ameriškega predsednika Georgea Busha sprva raje izognila vlogi mirovnega posrednika, pa je konec leta 2001 in v začetku leta 2002 Busheva ekipa spoznala, da takšne politike ni mogoče nadaljevati, v svojem poročilu ugotavlja IISS.

Medtem se incidenti v Makedoniji nadaljujejo. 
V vasi Matejče blizu Kumanova je v sredo zvečer neznan storilec v pravkar obnovljeno ambulanto vrgel bombo. 
Žrtev ob napadu ni bilo, materialna škoda pa je velika. 
Obnovljene prostore zdravstvenega doma bi bil moral včeraj slovesno odpreti veleposlanik Evropske unije Pinto Teseira, otvoritev pa naj bi bila simbol obnovitve sožitja. 
Vas Matejče je bila med lansko krizo eden najbolj prizadetih krajev, okoli 500 njenih prebivalcev makedonske in srbske narodnosti pa se še vedno ni vrnilo na domove, saj pravijo, da še vedno ni zagotovljena njihova varnost.

Torkov nočni obisk Zlatka Kolednika, 25-letnega moškega iz Dolan pri Ptuju, pri 62-letnem Francu Krajncu, prav tako iz Dolan, se je za Kolednika tragično končal - Franc Krajnc ga je menda ustrelil s pištolo, ki naj bi bila njegova last, in nato policiste mirno počakal v hiši.

Najnižje jutranje temperature bodo od 7 do 14, najvišje dnevne od 19 do 24 stopinj Celzija.

