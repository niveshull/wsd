Večino doslej zbranega človeškega znanja? 
Prosim? 
Pač! 
Informacij je seveda (vedno bilo in jih vedno bo) – preveč – vendar jih je zdaj z malo spretnosti in s pomočjo številnih odličnih orodij (na primer Wikipedije) prav lahko obvladati in dobiti to, kar potrebujemo. 

Pa bo šlo tudi brez začetnega kapitala? 
So se razmere tako spremenile, da ni potrebno niti osnovno vlaganje v ustanovitev podjetja, prostore in opremo niti denar za druge sprotne stroške? 

Obema skupinama pa je skupno tole: zelo veliko tveganje! 
Prav majhen odstotek »genialnih« podjetniških idej se namreč tudi uspešno uresniči. 
Razlogov za to je neskončno veliko, lahko so objektivni ali subjektivni, na eni ali na drugi strani, Morda je mladi podjetnik sicer zaplodil dobro poslovno idejo, vendar pa je ni sposoben tudi uresničiti (nima organizacijskih sposobnosti, dobrih sodelavcev itd.). 
Morda so zadevo dobro izpeljali že do (odličnega) proizvoda, pa je zmanjkalo denarja za marketing, poslovni angel pa ne spozna, da je za rešitev projekta nujna dokapitalizacija …

Zanimivo je bilo tudi primerjati tekmovalce, na kako različne načine so skušali pridobiti pozornost in simpatije poslušalcev. 
Nekdo je tvegal vsaj kakšnih 20 sekund, da se je počasi privlekel do mikrofona, šepajoč in z berglo. 
Namesto, da bi nas začel zasipati s številkami in velikimi obljubami o profitabilnosti njegove ideje (tako kot vsi drugi), je mirno zajel sapo in dejal nekako takole: »Priznam, da bi se vam rad vsaj toliko zasmilil, da bi me povabili na drugi del (v finale), ko bi imel malo več časa, da bi vam razložil svojo podjetniško idejo …« 
Še vedno ne vem, ali je imel nogo res poškodovano, ali se je le (dobro) pretvarjal.

Kdor pa ima ob ustanavljanju predvsem lokalne ambicije, je lahko do slovenščine dosti manj mačehovski kot sem bil jaz (priznam, da tudi še kasneje, s firmama INform* ter AI-in-Law) in lahko mirno ustanavlja družbe kot Kozolček, Mozolček ali Kozliček, d. o. o.

http://tinyurl.com/5stqlv

