Projekt Hlapci v režiji Matjaža Bergerja se bo soočil z večno živim razmerjem med Gospodarjem in Hlapcem ter ga osvetlil z različnih vidikov, ob pomoči sodobnega filozofskega diskurza, pa tudi neizogibnih filozofskih referenc.

Peter Musevski

Večina dram Tennesseeja Wiliamsa sicer obravnava problematiko širše družbe, vendar izhaja iz njegove avtobiografske izkušnje. 
In nič drugače ni s Stekleno menažerijo . 
Problem odnosov med materjo, boemskim sinom, ki se ukvarja s pisanjem, in invalidno ter hipersenzibilno hčerko je avtor izkusil na svoji koži, v svoji družini – in prav o tem govori tudi v Stekleni menažeriji . 
Toda to je samo grobi okvir zgodbe, v kateri nam spregovori še o večnem razkoraku med iluzijami in resničnostjo, željami in hrepenenji in grobo ter kruto stvarnostjo neizprosnega in negotovega sveta. 
Še prav posebej pa so Williamsova besedila znova aktualna v današnjem času recesije, saj se njegove drame dogajajo na identičnem socialnem in družbenem ozadju, kakršno je bilo na jugu države v času velike recesije v petdesetih letih preteklega stoletja.

Se še spomnite svoje prve zaljubljenosti?

Anja Golob, Večer

- Mateja Koležnik je prejela sátira za režijo,

Dramatik Henrik Ibsen se je že pred več kot sto leti zastavil vprašanje:

Henrik Ibsen, ki ga velikokrat poimenujejo tudi oče moderne drame, je gotovo eden najvplivnejših in najpomembnejših svetovnih dramatikov. 
Njegova dela so vplivala na številne pisatelje in dramatike, več kot očiten je bil tudi njegov vpliv na dramatiko Ivana Cankarja. 
V skladu s prizadevanji po uprizarjanju klasičnih del, ki po svoji tematiki ustrezajo duhu našega časa in na še vedno živ način odpirajo aktualne probleme, smo uvrstili na repertoar tudi eno njegovih najodmevnejših dram – Heddo Gabler, ki jo v zadnje času uprizarjajo na vseh pomembnejših evropskih odrih, še zlasti v nemško govorečem prostoru.

Rezervacija vstopnic:

Blaž Celarec / Anže Žurbi (bobni, tolkala)

Marko Gregorič / Žiga Golob / Klemen Repe (bas)

Komedija o neobičajnih partnerskih odnosih in nenavadnih partnerskih zapletih

Iztok Osojnik:

Uprizoritev se z lahkotno, virtuozno radovednostjo ukvarja z zaresnimi stereotipi človeške narave in družbe. 
Duhovita interpretacija Linhartove komedije je vizualno berhka koker ena slika, iz ktere oreng napravleni igralci ostro vunkej strelajo. 
Kranjska Županova Micka je avtonomna, avtorska in nenazadnje avtohtona preslikava človeških avtomatizmov, ki lahko samo v prefinjeni ironiji zaživijo kot umetniški dogodek in žur.

Trem režijam Linhartovega tega veselga dne /…/ je Vito Taufer pridružil svojo prvo Županovo Micko. 
V njej je zastrl Linhartov razredni konflikt (čeprav je ohranil socialno razslojenost) in Micko postavil v navzkrižje moških interesov: med Tulpenheimovo spolno željo in ta pravo Anžetovo ljubezen, ki jo podpira očetova skrb za hčerino dobro. 
To ni več vedra veseloigra, ampak humorni vpogled v stvarno razgrnjeno zgodbo o zmagi pameti in ponosa brez zmagoslavja ljubezni. 
Tauferjevi Nežki v imenitni interpretaciji Vesne Pernarčič tako ostane kisla sprijaznjenost z življenjem (njen osnovni ton je našobljena »prav nič mi ne paše« slabovoljnost, ki zelo ustreza njeni vlogi »predmeta« v igri). 
Kako naj bo srečna z zamenjavo goljufivega snubca s poštenim ženinom, če do njega ne čuti niti trohice strasti?

Tako je rojen še en hit, s katerim se bo dalo obresti marikatero vas v regiji in razveseliti ljubitelje klene gorenjščine, v kateri se tako spretno porazumevajo nastopajoči. /…/

Avtor uprizoritve /…/ nam je tudi tokrat iz komediografove preprostejše veseloigre ustvaril odrsko, človeško in socialno domišljeno predstavo, ki z ostro stiliziranimi dramskimi značaji in zapleti bistroumno hudomušno in blago nostalgično spregovori o trajnejših lastnostih in življenjskih gibalih v nas.

Dne: 2. April, 2010 ob 14:00

V minulih enaintridesetih letih vztrajnega in strogega izbiranja nagrajencev Slavka Gruma za najboljše sodobno domače dramsko besedilo se le ena od strokovnih žirij ni odločila podeliti nagrade (leta 1997), štirikrat pa so se člani žirij odločili hkrati nagraditi po dve dramski besedili (1984, 1987, 2001, 2009), tako da je bilo z nagrado Slavka Gruma doslej posebne pozornosti strokovne in najširše kulturne javnosti deležnih štiriintrideset domačih dramskih besedil, ki so jih ustvarile tri avtorice in šestnajst avtorjev.

Obeta se nadvse iskriv večer, ne zamudite njegovega bleska.

– 30 % popusta za dijake in študente za eno vstopnico (ob predložitvi študentske ali dijaške izkaznice);

Popusti ne veljajo za premiere, muzikal, silvestrsko predstavo, otroške predstave in prireditve, katerih organizator ni Prešernovo gledališle Kranj, in se med seboj ne seštevajo.

Od letošnje sezone lahko vstopnice za predstave v Prešernovem gledališču Kranj kupite tudi prek spleta, in sicer na naslovu: www.kupikarto.si .

Zabavna in trpka skica prologa ločitve

Za: 40. 
TSD - v Creinativi

Za: abonma PETEK 3 (druga skupina abonentov) - v Kulturnem domu Predoslje

Selektor Marko Sosič je predstavil izbor predstav 40. tedna slovenske drame

V tem obdobju sem si ogledal 37 predstav. 
Če primerjam število letošnjih uprizoritev s tistim iz prejšnjih let, lahko potrdim mnenje moje predhodnice Alje Predan, da se po naraščanju števila postavitev slovenskih tekstov v repertoarjih slovenskih gledališč vse tja do leta 1992/93 v zadnjih petnajstih letih to število nekako ne spreminja in da je slovenska dramatika tako v inštitucionalnih gledališčih kot v drugih gledaliških hišah enakomerno zastopana. 
Kljub manjšemu številu uprizoritev, po mojem mnenju, to na srečo vendarle še vedno priča o potrebi po kontinuiranem monitoriranju družbe ter kritični refleksiji, ki se rojeva in razvija pri avtorjih in drugih ustvarjalcih ter znotraj izbir posameznih gledališč.

Blazno resno slavni se dotaknejo problematike slave in zvezdništva, ki so ji vse bolj izpostavljeni tudi mladostniki. 
Skozi oči najstnika (tudi v tej vlogi smo zasedli takrat še srednješolca) z glavno vlogo v mladinskem filmu prikaže vse sladkosti in pasti igralskega poklica, hkrati pa nam predstavi zakulisje »tovarne sanj« in komične situacije, ki spremljajo snemanje filma. 
Skozi komične situacije razkrivanja »drobovja« filmske mašinerije najstniški junak ob pomoči režiserja Hijacinta spozna, da je cena slave in »zvezdništva« včasih precej visoka, da pa jo je vredno »plačati«, saj je ustvarjanje filma navkljub številnim zapletom in neprijetnostim še zmeraj čarobno. 
Predvsem pa je pomembno zanj, saj med snemanjem osebnostno dozori ter se sprejme v vsej svoji drugačnosti in neponovljivosti.

Teden slovenske drame je edini festival v Sloveniji, na katerem so na ogled najboljše predstave, ki so nastale po slovenskih dramskih besedilih in ki jih izbere selektor. 
To je poleg Borštnikovega srečanje najpomembnejši gledališki festival, ki je v zadnjih letih prerasel v mednarodnega, saj nanj povabimo tudi predstave iz tujine, ki so bile uprizorjene na osnovi slovenskih dramskih besedil. 
Slovenska dramatika ima dolgo tradicijo in številne izjemne avtorje, ki so delovali v skladu z evropskimi dramskimi tokovi, a žal v tujini še zmeraj niso dovolj znani. 
Naj omenim samo Ivana Cankarja in Slavka Gruma z začetka prejšnjega stoletja, Dominika Smoleta, Daneta Zajca in Gregorja Strnišo iz sredine prejšnjega stoletja ter Dušana Jovanovića, Evalda Flisarja, Draga Jančarja in Matjaža Zupančiča. 
Slednje veliko uprizarjajo tudi v tujini, od Srbije, Črne gore, Hrvaške, Poljske, Nemčije, Luksemburga, Anglije pa vse do Egipta, Čila in daljne Japonske. 
In prav te predstave si je mogoče ogledati tudi na TSD, kar je za slovensko dramatiko in njen prodor v svet ter za našo samorefleksijo še kako pomembno.

Kot dramaturginja se pogosto odločate za ne povsem navadne avtorje in velikokrat za doslej neznana dela, ki so prvič uprizorjena prav na odru kranjskega gledališča. 
Ali bi izbrali in v svoj repertoar vključili tudi kako bolgarsko delo?

Po katerih načelih organizirate festival Teden slovenske drame, ki se odvija vsako leto? 
Ali lahko na njem nastopi katerakoli predstava, ki je po besedilu slovenskega avtorja, nastala v tujini, ne glede na kakovost?

Iz bolgarščine prevedla: Ivana Angelova

Žal koprsko gledališče s to predstavo v našem gledališču ne more gostovati ponedeljek, 16. 11., in v torek, 17. 11., zato bosta abonmajski predstavi tudi ta dva dneva odpadli. 
Če bo tehnično izvedljivo in če bo obolela igralka zmogla, bomo po premieri Lepega dne za umret na spored uvrstili vsaj nekaj ponovitev te predstave, ki v novembrskem mesečniku sicer niso bile napovedane. 
O tem bomo abonente seveda pisno obvestili.

Nocoj, v četrtek, 12.11., tako ni na sporedu nobene predstave, jutri, v petek, 13.11, in v soboto, 14.11., ob 19.30 pa bo namesto napovedane predstave Lep dan za umret, na sporedu gostujoča abonmajska predstava PODŽIG Jeroena van den Berg v izvedbi Gledališča Koper.

Kupce vstopnic preko spletne prodaje vljudno prosimo, da plačane vstopnice prevzamejo najkasneje do 21. decembra 2009.

Vabimo vas, da si muzikal ogledate!

"Skupina otrok, ki išče izgubljene copate, deluje kot organska celota, obenem pa vsak posameznik v njej vzpostavlja svojo tipsko prepoznavnost. 
Ubrana in neposredna soigra vseh petih igralcev narekuje tempo predstave in bistveno soustvarja njeno atmosfero."

Darilni boni PGK

Vpis abonmajev za sezono 2009/2010 smo podaljšali, zato pohitite in si zagotovite svoj stalni sedež!

V obrazložitvi nagrad je žirija zapisala:

Pet fantkov, poimenovanih po petih obglavljenih krščanskih mučenikih, se igra igrico oziroma kar nekaj igric zapovrstjo. 
Vloge, funkcije in naloge si podajajo v poskočnem ritmu, vsi skrbijo za režijo, dramaturgijo, primerno zasedbo in improvizirajo dialog. 
Otroški ludens, po svojem bistvu mimezis sveta odraslih, se razmahne v široki paleti likov in situacij, od velikopoteznih dvobojev super junakov, brutalnega nasilja v družini, nestrpnosti v družbi vse tja do množičnih pobojev. 
To spiralo perpetuirane nasilnosti, ki nazadnje pripelje do izničenja dialoga pa tudi vsakršnega smisla, zaustavi šele večerni zvon, nekakšen ironični deus ex machina. 
Pet navihancev, kot bi jim utegnile reči njihove vzgojiteljice, z vestno natančnostjo reproducira stereotipe nasilja in nestrpnosti na vseh ravneh in zdi se, da je vse tisto, kar z igro privre na plano, tudi že globoko ponotranjeno, je že tisto, čemur rečemo prvotno besedilo življenja, in je tudi tisto, kar je navsezadnje danes družbeno povsem sprejemljivo. 
Življenjske usode petih akterjev pa so skorajda mimogrede navržene v prologu in epilogu. 
Dramsko besedilo 5fantkov.si , ki med drugim apostrofira in duhovito polemizira z globalno gledališko uspešnico, na več ravneh razpira in problematizira genezo sodobnih medčloveških odnosov ter nravi, in sicer na način igre in skozi igro, ter prepušča bralcem in gledalcem, da se sami opredelijo do pred-stavljenega. 
Zato lahko navsezadnje tudi mi parafraziramo špasni marketinški slogan: V času, ko svet pretresajo laži, pet fantkov govori resnico.

1. 
Ivan Cankar: Za narodov blagor, SNG Drama Maribor

Po soglasni odločitvi žirije dobi Šeligovo nagrado predstava OSVAJALEC Andreja Hienga v režiji Dušana Jovanovića in izvedbi SNG Drama Ljubljana.

sreda, 1. aprila 2009 , v zgornjem foajeju:

Navezava s študenti in drugimi gledališkimi radovedneži je obojestransko koristna in dobrodošla. 
Morda tudi kot poskus zapolnitve luknje v študijskem programu dramaturgije, kjer se o slovenski dramatiki sicer govori, piše in razmišlja, a ne iz tako aktualne in konkretne problemske perspektive in s tolikšnim številom strokovnjakov teorije in prakse obenem. 
Izčrpna seznanitev z nominiranimi dramami odpira nove možnosti tudi v repertoarjih naših gledališč za prihodnje sezone.

Vesna Slapar je bila bravurozna tudi v mehki liniji ženske – Thee Elvsted v Heddi Gabler –, ki za razliko od Hedde svojo izpolnitev najde v predanosti Drugemu.

Moderator okrogle mize bo Primož Jesenko (Rok Vevar, ki je bil v programu 39. 
TSD napovedan kot moderator, je žal zbolel).

Na 39. tednu slovenske drame, ki se bo v Prešernovem gledališču Kranj odvijal od 22. marca do 3. aprila 2009 bomo že tridesetič podelili nagrado Slavka Gruma, ki jo od leta 1979 vsako leto prejme najboljše novo izvirno slovensko dramsko besedilo (podeljena ni bila le leta 1997). 
Na letošnji natečaj za najboljše novo dramsko besedilo je prispelo osemintrideset tekstov, v konkurenci pa so ostala tudi tri nominirana besedila za nagrado Slavka Gruma 2008.

Obrazložitve letošnjih nominacij:

Besedilo Hura, Nosferatu v petnajstih konverzacijskih prizorih in ves čas z gibkim in sočnim dialogom vsakdanje banalnosti vzpostavi podobo na prvi pogled normalne družine, ki se, kot vse družine, trudi preživeti po svojih najboljših močeh. 
Sanjavi, umetniško navdahnjeni Aleš, ki včasih rad pregloboko pogleda v kozarec, njegova pragmatična, socialno čuteča žena Nataša, ki se sprošča ob branju trač revij, ob njiju pa tašča, ki se vtika v vse tisto, kar se je ne tiče, ter dva šolajoča se otroka. 
Tu je zvedavi Luka, ki kot goba pije informacije o vsem in si jih po svoje, otroško modro, razloži, ter živahna, v razvoju zmerno zaostala epileptična Vida. 
Že po nekaj replikah se tisto, za kar smo menili, da je v območju splošno prepoznavne in sprejete norme, podre. 
Vida umre, in tako se besedilo, za katero se je zdelo, da bo drama o težavah družine z otrokom s posebnimi potrebami, nenadoma razcepi v preiskovanje uboja klošarja, ki se s časovnimi preskoki, nizanjem vzporednih realnosti sprašuje o relevantnosti norme in normalnega, o problemu določenosti in izbire, o razmerju naključja in usode v dobi, za katero se zdi, da je vzroke za vse posebno in drugačno, za vsak odstop od norme pa tudi za normo samo že našla v verigi DNK. 
V besedilu se meje med resničnostmi zabrišejo, osebe menjavajo identitete in vendar ostajajo iste, čas se zgošča in razteza, za nikogar več ni povsem gotovo, ali je mrtev ali živ ali je pač mogoče zgolj živi mrlič. 
Tako se v območju novodobne DNK-predestinacije in gotovosti ob branju tega besedila zavemo, da nas je že gotovost same resničnosti zdavnaj zapustila.

Za napako se vsem iskreno opravičujemo in upamo, da bodo tudi predstave na letošnjem 39. tednu slovenske drame dobro obiskane.

V obrazložitvi izbora je selektorica zapisala:

Vseproisotno, absolutno zlo španske konkviste in njenih srhljivih manifestacij, izpisanih v Hiengovem Osvajalcu, je režiser Dušan Jovanović aktualiziral in premestil v čas današnjih osvajalskih pohodov, obenem pa skozi uprizoritev odstrl podobo civilizacije, ki po vseh svojih dejavnih, duhovnih in vrednostnih kriterijih neogibno tone v prepad. 
Silvan Omerzu se je lotil dramatizacije Cankarjevega romana Hiša Marije Pomočnice o zadnji postaji v življenju mladih bolnic in z uprizoritvijo dosegel enega od svojih ambicioznejših projektov tako po estetsko-likovni kot po miselno-problemski plati. 
S Cankarjem pa se vztrajno spopada tudi Sebastijan Horvat, in to na način radikalnega branja, dekonstrukcije in avtorske preinterpretacije. 
Uprizoritev satire Za narodov blagor je tako postala univerzalna in globalna politična farsa, v kateri je glavni akter amorfna množica brez načel in vrednot, sleherni uporni, subverzivni ali zgolj drugače misleči individuum pa obsojen na smrt.

Z darilnim bonom se je potrebno predhodno oglasiti pri blagajni Gledališča za otroke in mlade Ljubljana (telefon 01 548 45 60) in ga zamenjati za vstopnico.

Vsi, ki ste že kupili vstopnice za ogled predstave v petek, 17.10. ali v soboto, 18.10., si boste lahko s to vstopnico ogledali nadomestno predstavo v decembru, in sicer:

Na omenjeni spletni strani se lahko naročite tudi na novice, s katerimi vas bomo poleg svežih informacij o predstavi obveščali tudi o novih datumih igranja predstave.

Vsem, ki ste klicali, se iskreno opravičujemo.

Prodaja vstopnic poteka pri blagajni našega gledališča.

Delavnica Musiké iz Radovljice in Prešernovo gledališče Kranj združila moči ob enem najuspešnejših muzikalov vseh časov, Moje pesmi moje sanje.

Ideja za slovensko gledališko uprizoritev muzikala je nastala pred več kot dobrim letom v glasbeni delavnici Musiké, katere ustanoviteljica in programski vodja je Simona Vodopivec Franko. 
Njeno idejo, da bi v Radovljici naredili muzikal, v katerem bodo učenci delavnice lahko uporabili in pokazali pridobljeno znanje, je finančno podprl njen mož Jure Franko (spominjamo se ga kot odličnega smučarja in dobitnika olimpijske medalje v Sarajevu). 
Ideja je vodila do povezave s koreografko Mojco Horvat in dejstva, da je za tovrstno uprizoritev potrebno sodelovanje profesionalnega gledališča. 
Tako je pot vodila do Prešernovega gledališča Kranj, režiserja Matjaža Pograjca ter avtorja prevoda Andreja Rozmana Roze. 
Ekipa se je nato širila z znanimi igralskimi in pevskimi imeni in nastal je projekt, ki z vsemi alternacijami združuje skoraj 70 nastopajočih.

Spored predstav za junij in julij 2008 v pdf obliki

Spored predstav za junij in julij 2008 v pdf obliki (klikni

• Frane Milčinski-Ježek – Jože Pernarčič: GREVA SE JEŽKA, Pernarčič&Pernarčič, Ljubljana

Na letošnji natečaj za najboljše novo izvirno dramsko besedilo je prispelo triinštirideset besedil, v konkurenci za nagrado pa so ostala tudi štiri nominirana besedila za Grumovo nagrado 2007.

Drama Štrki umirajo na novo izpisuje eno od klasičnih tem literature in dramatike; gre za še vedno ne izgubljeni in pozabljeni odnos do lastne zemlje, lastne posesti, neke vrste gruntarstvo. 
Martin, ki ga srečamo v domu za ostarele, pri sedeminsedemdesetih še krepak in življenja željan, se ni pripravljen sprijazniti z uniformnostjo vedenja in domskimi pravili. 
Za rojstni dan sklene, da hoče nazaj na svojo domačijo, kjer bo lahko po mili volji užival življenje, kakršnega je bil vajen, ne da bi to kogarkoli motilo, njemu pa jemalo dostojanstvo. 
Težava je le v tem, da je sin z ženo že prehitel naravni tek dogodkov in očetovo domačijo prodal Škotom. 
In da Martin tega še ne ve, kot tudi ne ve, da sin pravzaprav že dolgo ne opravlja več inženirske službe, za katero se je izšolal, saj jo je v tranzicijskih nevihtah izgubil. 
Skoraj lapidarno, brez velikih zastranitev napisana drama odvija zgodbo od razkritja do razkritja. 
Njeni protagonisti si resnice govorijo vse bolj neusmiljeno, kakor jih pač dejstva potiskajo v kot. 
Pregledna dramska zgradba, razplasteni liki, pribiti v svoje usode, ki mestoma predvidljivo, včasih pa z nenadejanimi obrati vodijo k trpkemu koncu – so poglavitne kvalitete, zaradi katerih utegne besedilo z zelo aktualno tematiko najti tudi hvaležno občinstvo.

Utemeljitev selektorice Alje Predan si lahko preberete

- izpada dohodka zaradi gostovanja,

Kranj, 7. junija 2007

Vabilo k vpisu abonmajev - pričnemo v ponedeljek, 3. septembra 2007!

Abonma lahko izberete pri balagajni gledališča, ki bo v času vpisa abonmajev odprta vsak delavnik od 10. do 12. in od 16. do 18. ure (ob sobotah samo dopoldne).

Nebojša Pop Tasić je namreč praktični dramaturg par excellence, tisti gledališki oziroma režiserjev sodelavec, ki svojo »dramaturgijo« osmišlja skozi konkretne in praktične zadolžitve v uprizoritvenem procesu – in ne zgolj skozi vnaprejšnje teoretsko dramaturško utemeljevanje ter z njegovo pomočjo – in ki se v neki srečni povezavi med dramaturgijo in glasbo, nenavadni za našo gledališko tradicijo, dokazuje kot izvirni soavtor, nepogrešljiv tako pri artikuliranju zamisli kakor tudi izvedbe gledališke uprizoritve kot avtohtonega umetniškega dejanja. 
Ob dramaturškem soavtorstvu pa je Tasić tudi avtor besedil za (lastne) kabarejske in lutkovne predstave, avtor dramskih tekstov in glasbe za gledališče ter navsezadnje tudi izvajalec glasbe.

Zlata paličica za scenografijo Vasiliji Fišer

Zoran Hočevar je malim ljudem svojih iger dodal štiri nove: zafrustrirano pisateljico Jerco, dizajnerja jaht in »strašnega tipa« Tilna, »zbegano figuro« pisateljičinega očeta Milca in njeno mamo, »bivšo fatalko« Betko. 
Rahlo nevrotično ozračje igre je izpisano v prepričljivem »hočevarjevskem« jeziku, njen zaplet je vsakdanji, razplet pa presenetljiv. 
Jerco, ki ima precej slabo samopodobo, v časovni stiski zmoti obisk samozadovoljne Betke, kronično zbeganega Milca (njegova kolesarska pojava je nenavadno humorna), še zlasti pa Tilna, uspešnega poslovneža in – ne da bi dobro vedela, zakaj – njenega vztrajnega oboževalca. 
Nekaj stranskih motivov je v igri samo nakazanih, tako npr. slutnja spolne povezanosti med hčerko in očetom, ključni pa so izpeljani do konca, kot npr. Tilnova trdna želja (ki dobi skorajda pravljične razsežnosti), da bi osvojil Jerco, ta pa se nepričakovano znajde na pragu uspešne literarne kariere. 
Pogoj za tak razplet nakazuje imperativni naslov igre: iti je treba ven, iz sebe, iz svojih frustracij, iz zatohlega doma, družine, domovine – in happy end ne bo izostal!

3. 
Molière

Namen delavnice je usvojiti tehnike sistematičnega pristopa h gradnji dramske strukture – in to v fazi pred pisanjem dramskih dialogov. 
Predvsem je namenjena dramatikom, odprta pa je tudi za performerje, koreografe in druge ustvarjalce, katerih delo vključuje dramaturško načrtovanje. 
Udeleženci bodo iz svojih idej razvili sinopsis, treatment (razgradnjo scenarija) in en dialoški prizor. 
Delavnica bo potekala od 15. do 18. marca 2007 v srbskem ali angleškem jeziku, udeleženci pa bodo lahko pisali v maternem jeziku. 
Končala se bo z javno predstavitvijo dela.

• s kratko predstavitvijo ideje v največ petdesetih besedah,

Pisci naj prijavi (ki mora vsebovati ime, priimek, naslov, telefon, elektronski naslov) – skupaj s pisno željo po udeležbi – priložijo še:

V soboto, 6. januarja, bo blagajna odprta od 9.00 do 10.30.

Prešerno 2007!

Dramo je v slovenščino prevedel Zdravko Duša, režijo pa smo v Prešernovem gledališču zaupali Eduardu Milerju, ki je v zadnjih nekaj letih na kranjski postavil nepozabne in večkrat nagrajene predstave (Horvathovo Vera ljubezen upanje , Ravenhillov Nekaj eksplicitnih fotk , Werther&Werther Žanne Mirčevske in Schillerjevo Spletkarstvo in ljubezen . 
Miler se pod predstavo podpisuje tudi kot kostumograf (z asistentko Bojana Fornazarič) in glasbeni opremljevalec, dramaturginja je Žanina Mirčevska, sceno je oblikoval Branko Hojnik, lektorica je Barbara Rogelj., maska je delo Mateja Pajntarja, video Mareta Korena, igrajo pa kot že omenjeno Darja Reichman, Peter Musevski in Vesna Slapar.

Miklavža z nami ne bo, bodo pa njegova darilca čakala na Vas!

Tine Oman, igralec Prešernovega gledališča Kranj, bo za 40 let svojega dela prejel letošnjo Veliko Prešernovo plaketo Mestne občine Kranj

Igralec Tine Oman je mojster transformacij in variacij, ki bi se ob tolikšnem številu vlog pri marsikaterem igralcu spremenili v maniro in kliše, pri Tinetu Omanu pa je njegova komedijska forma postala njegov zaščitni znak. 
Kritiki v njegovih komedijskih likih odkrivajo zmeraj nove nianse. 
Oman je mojster karakterne kot tudi situacijske komedije, saj svoje like črpa iz življenja in virtuoznega obvladanja najrazličnejših igralskih sredstev; ob premieri Cooneyeve To imamo v družini 1995/96 je kritik Slavko Pezdir izpostavil prav delež Tineta Omana kot ključen za uspeh te komedije. 
Tudi ob uspešnici Zbeži od žene kritik Krištof Dovjak zapiše, »da sta bila srce predstave izvrstni duet Dareta Valiča in Tineta Omana«. 
Za vlogo Boriqueta v komediji Do-re-mi-Fey-Deau sezona 1991/92 pa je bil igralec Tine Oman na Dnevih komedije v Celju proglašen za ŽLAHTNEGA KOMEDIJANTA.

V zadnji uprizoritvi letošnje sezone, v Schillerjevem Spletkarstvu in ljubezni , je Tine Oman odigral igralsko izjemno zahteven osrednji lik spletkarja Wurma in s tem ponovno dokazal, da ni le velik komedijant ampak igralec širokega dramskega razpona.

Rok za prijavo je 30. november 2006.

Isti avtor lahko prijavi na razpis samo dve dramski besedili. 
Dramsko besedilo mora biti namenjeno gledališki uprizoritvi za odraslo občinstvo.

Mednarodni gledališki festival FITAZ je prvo izvedbo doživel leta 1999, ko je na njem gostovalo 21 gledališč iz južne Amerike in Španije. 
Že leto kasneje si je bilo moč na festivalu ogledati kar 34 predstav iz številnih držav latinske Amerike in Evrope (Španije, Francije, Nizozemske in Nemčije). 
Tega leta so že zabeležili prek 20.000 obiskovalcev festivala. 
Festival je nato postal bienalen – tretja edicija festivala je bila leta 2002 s 24 gostujočimi predstavami, leta 2004 je gostovalo 30 gledališč iz 13 držav, na letošnjem, petem festivalu po vrsti, pa gostuje kar 34 gledaliških skupin iz 12 držav – Argentine, Bolivije, Brazilije, Čila, Francije, Mehike, Nemčije, Nizozemske, Peruja, Slovenije, Španije in Urugvaja. 
Festival bo trajal od 3. do 14. oktobra 2006 – festivalsko dogajanje bo zaključila prav predstava Kamni v žepih, predstava za otroke Pastirica in dimnikar pa bo na sporedu dan prej. 
Organizatorji festivala so še posebej zadovoljni, da lahko na festivalu gostijo otroško predstavo, saj je po njihovih besedah v latinski Ameriki zaslediti pomanjkanje tovrstnih uprizoritev.

Povabilo Prešernovemu gledališču Kranj na festival v Boliviji je rezultat dobrega odmeva gostovanj, ki jih je gledališče v preteklosti realiziralo na drugi strani oceana, pa tudi sodelovanja z južnoameriškimi ustvarjalci. 
Tako smo s komedijo A. T. Linharta Županova Micka v režiji Vita Tauferja v preteklih letih gostovali v Venezueli, Dominikanski republiki in Argentini; v Argentini je Prešernovo gledališče leta 2002 s tamkajšnjim režiserjem Omarjem Vialejem premierno uprizorilo predstavo Benetke argentinskega avtorja Jorgeja Accameja in s predstavo gostovalo tudi v Miamiju, podobno sodelovanje pa smo v sezoni 2003/2004 realizirali tudi pri koprodukcijski predstavi Hribovke (v sodelovanju z gledališčem SNG Nova Gorica) – dramo argentinskega avtorja Juana Radrigána je na kranjski in novogoriški oder postavil gostujoči režiser iz Argentine Marco Antonio Monsalve Ulloa.

Bogato mednarodno angažiranje pa Prešernovo gledališče Kranj v letošnji sezoni uresničuje tudi na drugih ravneh – tako si je prav te dni na kranjskem odru moč ogledati koprodukcijsko predstavo Nočni azil – shajališče sanj , ki smo jo drami Maksima Gorkega Na dnu uprizorili z gledališčema iz Frankfurta in Krakova, zadnjo uprizoritev letošnje sezone, Zatočišče mlade slovenske avtorice Saše Rakef, pa bo na oder marca 2007 postavil gostujoči režiser iz Anglije Jan van den Bosch, ki je na letošnjem Tednu slovenske drame vodil delavnice dramskega pisanja.

Vabilo na novinarsko konferenco

Tekst in uprizoritev bomo z ustvarjalci predstavili na

S pristopom v Interplay je Slovenija pridobila odlično možnost za promocijo svoje mlade dramatike. 
Verjetno pravi čas, saj imamo zdaj močno mlado generacijo, ki se je začela zbirati okrog Dramskih delavnic na TSD v Kranju. 
A upamo, da se bodo mladi slovenski dramatiki, razen Interplaya, začeli udeleževati tudi Foruma za mlade evropske dramatike, ki skoraj istočasno (in tudi bienalno) poteka v Wiesbadenu, v okviru festivala Nova evropska dramatika.

od srede, 20. septembra, do sobote, 23. septembra 2006 .

- Gledališka delavnica : režiser in igralci bodo v sodelovanju s socialno angažirano skupino pripravili krajši gledališki prizor na temo »Želje in realnost«. 
V Kranju bo sodeloval Iniciativni odbor za izgradnjo nove koncertne dvorane v Kranju;

ob zaključku letošnje gledališke sezone Vas vabimo na novinarsko konferenco, na kateri bomo predstavili program sezone 2006/2007.

3. 
Ep o Gilgamešu . 
Dramatiziral, adaptiral in dopisal: Nebojša Pop Tasić; režiser Jernej Lorenci;

Kralj Ojdip, kot ga odigra Peter Musevski, prehodi križev pot od pragmatičnega politika (predsednika) do ranjenega in v bolečini spoznanja strtega, zgolj in samo še neizmerno trpečega človeka. 
Ojdip, ki ga uprizarja Peter Musevski se od začetne premočrtnosti in fanatizma oblastnika (v začetnih prizorih) zelo kmalu zalomi v od dvoma v lastno krivdo razžrtega posameznika, da bi se na koncu v grozi sesul pod težo zle usode, ki ji nikakor ni mogel ubežati. 
Peter Musevski igra Ojdipa brez arhaičnega patosa ali obremenjenosti s tradicijo. 
Igra ga kot sodobnega slehernika, ki ga mučijo dvomi v svojo megleno preteklost, igra ga kot človeka, ki ga obdajajo strahovi, igra ga »brez vsakršne privzdignjenosti in z energetskim nabojem, ki zagrabi vso dvorano, s stopnjevanjem in retardacijo, prek silovitega naturalističnega prizora, ko pride na oder z iztaknjenimi očmi in krvavimi curki na obrazu … 
Da, Peter Musevski v vlogi Ojdipa energijsko napolni predstavo v celoti« zapiše v Primorskih novicah Majda Suša.

Napovedana Predstavitev zbranih del Evalda Flisarja newyorške založbe Texture Press , ki bi morala biti na sporedu 36. tedna slovenske drame jutri, v torek, 28. marca, ob 17.30, zaradi zadržanosti glavne urednice dr. Susan Smith Nash ODPADE !

Matjaž Zupančič: RAZRED

2. 
Boris Kobal, Sergej Verč: Zafrkon . 
Satirični kabaret

Tema delavnic je Vloga igralca in dramaturga v procesu dramskega pisanja, zato k sodelovanju vabimo vse mlade dramatike in igralce, ki želijo v procesu kreativnega sodelovanja razvijati svoje ideje za dramske tekste s poudarkom na raziskovanju osebne ali družbene identitete. 
Dramske delavnice bodo potekale v okviru 36. tedna slovenske drame, ki bo od 15. do 30. marca 2006 v Prešernovem gledališču v Kranju.

• ter utemeljitev in osebne razloge, zaradi katerih so se v tem času in prostoru odločili za izbrano temo (od 700 do 1000 znakov).

Uprizoritev je nastala po romanu Beeing There , ki ga je v slovenščino prevedla in dramatizirala Tatjana Doma, nastal pa je kot kritika družbe, v kateri človek veliko bolj verjame medijem kot temu, kar sam vidi in sliši. 
Vedno bolj razširjeno prepričanje, da so politiki le marionete v rokah drugih, ti pa prek politikov in medijev komunicirajo z množicami, je očitno nastalo že v prejšnjem stoletju, vendar sta manipulacija in moč medijev iz dneva v dan samo še večji. 
Kosinski je leta 1979 roman predelal v filmski scenarij, za katerega je prejel nagrado. 
Po romanu je bil posnet film z naslovom Mr. Chance , ki je takoj postal velika uspešnica. 
Melvyn Douglas, ki v filmu igra Benjamina Randa, je prejel oskarja za najboljšo stransko vlogo, v vlogi Eve Rand je nastopila Shirley MacLaine, Chancea pa je odigral Peter Sellers, ki je bil nominiran za oskarja za glavno moško vlogo.

V sredo, 30.11.2005 se izteče rok za prijavo predstav na 36. 
Teden slovenske drame

V sredo, 30. novembra 2005 se izteče rok za prijavo predstav na 36. 
Teden slovenske drame.

Vesna Pernarčič-Žunić, Darja Reichman in Borut Veselko si ogledujejo oder in dvorano trnavskega gledališča

Žirija je v obrazložitvi nagrade zapisala:

Organizator TSD naproša prijavitelje, da pri prijavljenih predstavah upoštevajo uprizoritvene možnosti na odru Prešernovega gledališča Kranj oziroma, da predstavo priredijo za gostovanje v Prešernovem gledališču Kranj.

Z uprizoritvijo Andersenove pravljice v režiji Špele Stres bo Prešernovo gledališče Kranj počastilo 200 obletnico rojstva tega velikana svetovne literature, ki se je v spomin zapisal predvsem kot mojster pisanja pravljic, čeprav je pisal vse literarne zvrsti. 
Izdal je osem pesniških zbirk, šest romanov, petdeset iger, triindvajset potopisov, tri knjige dnevniških zapisov (Pravljica mojega življenja), pisma (ki so ohranjena v obsežnih izdajah) in seveda 212 pravljic. 
Njegova dela so tako razširjena, da je bilo v več jezikov prevedeno le še Sveto pismo. 
Vendar njegova literarna pot nikakor ni bila lahka in premočrtna. 
Tako kot junaki njegovih pravljic je moral skozi veliko življenjskih preizkušenj, preden so ga priznali v literarnih krogih. 
Njegove pravljice prav zato preveva globok socialni čut, sočutje do trpečih in izkoriščanih, poznavanje človeške duševnosti in neizmerna domišljija.

Pastirica in dimnikar spada med Andersenove najlepše, čeprav morda ne tako znane pravljice, kot so Mala morska deklica, Grdi raček, Cesarjeva nova oblačila, Deklica z vžigalicami, Snežna kraljica idr. 
V njej je Andersen, tako kot v večini svojih pravljic, prikazal ljubezen kot tisto silo, ki premaga še tako velike prepreke, če je prava. 
Za razliko od nekaterih bolj pesimističnih Andersenovih pravljic se v Pastirici in dimnikarju kljub zlu, ki grozi, da bo uničilo ljubezen, po spletu okoliščin pravljica konča srečno.

V Prešernovem gledališču Kranj bomo v sezoni 2005/2006 uprizorili dramska besedila, za katere lahko rečemo, da sodijo v véliko Gledališče, saj so imena dramatikov in naslovi dram zagotovilo za vrhunski teater. 
Letošnje osnovno vodilo pri izbiri besedil je bila tema, ki je večna in danes še kako navzoča: soočenje krhkega posameznika in oblasti, ki na njem zmeraj znova, ne glede na čas, dokazuje svojo moč in vpliv. 
Tema, ki vsakega izmed nas zadeva in prizadeva zmeraj bolj, pa če si to priznamo ali ne, če si to želimo ali ne, če se temu upiramo ali če na to preprosto pristajamo.

- reden obisk gledališča, na katerega vas bomo spomnili z brezplačnim obveščanjem o abonmajskih predstavah in o morebitnih odpovedih;

Duh iz odrske steklenice se po predstavah nadvse rad zavleče v gledališki foaje. 
Zato ni čudno, da se je tu rodil še Klub ljubiteljev Prešernovega gledališča. 
Rada se pohvalim, da spadam med te obsedence, in nepogrešljivo mi je vse troje - gledališče, te debate po predstavah in klubska srečanja.

Od leta 1958 do 1989 je gledališče delovalo kot amatersko, pod okriljem dramske sekcije Svoboda, pozneje pa je upravni odbor Prešernovega gledališča ustanovil zavod Prešernovo gledališče z amatersko dejavnostjo in pripravil lastni abonma z osmimi predstavami, v katerem so sodelovala tudi slovenska poklicna gledališča. 
Toda ideja o oživitvi poklicnega gledališča se je znova prebujala. 
Prišlo je celo do predloga o združitvi Prešernovega gledališča z Mestnim gledališčem ljubljanskim, vendar do združitve pozneje ni prišlo. 
Kranjski gledališčniki so nadaljevali z amaterskim delom, uprizarjali pa so tudi zahtevnejši program, zato si je gledališče postopno pridobilo vzdevek »polpoklicno«.

Leta 1971 je Kranj dobil svoj festival, imenovan Teden slovenske drame (TSD), ki je vzpodbudil ustvarjalno in izvirno delo kranjskega ansambla. 
TSD je bil zamišljen kot pregled uprizorjene slovenske dramatike, leta 1978 pa so v okviru Tedna začeli podeljevati nagrado Slavka Gruma za najboljše izvirno slovensko dramsko besedilo. 
Ob nagradi za dramsko besedilo je bilo ustanovljeno tudi Grün-Filipičevo priznanje za dosežke v slovenski dramaturgiji. 
Teden slovenske drame je bil ne nazadnje tudi odločilen za umetniški renomé in poznejšo vnovično profesionalizacijo Prešernovega gledališča.

Mi se recesiji ne damo! 
Kriza je priložnost in mi jo bomo izkoristili. 
Pred nami je ena najambicioznejših in najlepših sezon zadnjih let. 
V igralskem ansamblu imamo spet nekaj presenečenj, in to, kar pripravljamo, res nekaj obeta. 
Po lanski izjemno uspešni sezoni, ki naj bi nam tudi finančno omogočila zahtevnejšo naslednjo sezono 2009/2010, smo se počutili precej opeharjene, ko nam je Ministrstvo za kulturo brez ustrezne razlage, zakaj je do takega zmanjšanja prišlo, drastično zmanjšalo sredstva. 
Kakšna so merila in koliko so objektivizirana? 
Zakaj imajo za različna gledališča očitno zelo različne kriterije? 
Vsaj vi, upam, verjamete, da je malemu gledališču še toliko teže uresničiti sanje o velikih predstavah, ki so na bolje podprtih odrih samoumevne.

Tudi župan in njegovi sodelavci glasno razmišljajo o tem, ali si Kranj lahko privošči takšno razkošje, kot je gledališče, in ustanoviteljica, Mestna občina Kranj, je materialna sredstva, ki so pogoj za naše delovanje, zmanjšala kar za 40 %.

prave črte, sramoti nje

pravo obličje, stoletju in

Imamo pa tudi privilegij, da smo lahko kritični do stvarnosti in ji podržimo ogledalo. 
In v tem ogledalu se bomo oziroma se boste ogledovali v naših predstavah. 
O ogledalu, ki ga umetnost drži že stoletja, govori Gogolj v svojem motu k Revizorju, o ogledalu govori tudi Shakespeare v Hamletu, ki ga je za svoj moto k Hlapcem postavil Ivan Cankar. 
Neizprosno ogledalo, ki ga bosta pred nas postavila Gogolj z Revizorjem in Cankar s Hlapci, pa ne bo nič manj prizanesljivo kot Möderndorferjevo v Lepem dnevu za umret in tisto v Williamsovi Stekleni menažeriji. 
Ko se bomo zagledali v Gogoljevem, se bomo smejali, a ta smeh bo tudi nekoliko grenak, to bo »smeh skozi solze«, kot pravi Gogolj. 
Ko se bomo zagledali v Cankarjevem, bomo osupnili nad lastno bedo in identično situacijo kot pred sto leti. 
Ko se bomo zagledali v Möderndorferjevem in Williamsovem, se bomo zamislili in se vprašali, kaj vodi naša življenja in kaj določa naše najintimnejše odnose, in spoznali, kako krhke so iluzije in kako jih realnost zlahka razbije.

RUDI ŠELIGO: Ana

2007: Gregor Strniša - Iztok Lovrić: Komorna opera MNEMOSYNE (Gledališče Glej) (

PreGlej na glas! 
- BRALNE UPRIZORITVE BESEDIL, NOMINIRANIH ZA GRUMOVO NAGRADO

nedelja, 14. marca, ob 18.00 - Žanina Mirčevska: LUKNJA

Sreda, 24. marca,

Četrtek, 1. aprila,

Napovedana DELAVNICA DRAMSKEGA PISANJA ZA MLADE DRAMATIKE, ki naj bi jo vodila hrvaška dramatičarka in pedagoginja na zagrebški igralski akademiji Ivana Sajko, ODPADE!

Evald Flisar UNCLE FROM AMERICA

V uprizoritvi so uporabljeni video odlomki skoka čez kožo in zbiranja rudarjev, last Premogovnika Velenje.

Na mednarodni okrogli mizi z naslovom Nacionalna dramatika v času globalizacije: mit ali realnost?, ki bo potekala v angleškem jeziku, bodo med drugim sodelovali:

Za: abonma ČETRTEK 1 (druga skupina abonentov) - v Kulturnem domu Predoslje

Bogat program letošnjega 36. 
Tedna slovenske drame

Na natečaj za Nagrado Slavka Gruma je letos prispelo 37 novih tekstov, v konkurenci za nagrado pa je bilo še pet nominiranih tekstov za Grumovo nagrado 2005, ki so ostala v konkurenci za letošnjo nagrado. 
Žirija za Nagrado Slavka Gruma v sestavi Blaž Lukan (predsednik), Maja Haderlap, dr. Krištof Jacek Kozak, Amelia Kraigher in Marinka Poštrak je med besedili, katerih avtorji si bili anonimni (razen lanskih pet nominirancev), izbrala pet nominirancev za letošnjo nagrado. 
To so:

- Matjaž Zupančič za besedilo Razred

Žirija je med njimi (anonimno, preden so izvedeli za avtorstvo besedil) tudi že izbrala letošnjega dobitnika Grumove nagrade, ki bo javno razglašen na zaključni slovesnosti 36. 
Tedna slovenske drame.

- Ep o Gilgamešu, Dramatiziral, adaptiral in dopisal: Nebojša Pop Tasić; režiser Jernej Lorenci, Slovensko mladinsko gledališče;

- Dragica Potočnjak: Trieste – Alessandria EMBARKED; avtorstvo in režija: Neda R. Bric, Maska produkcija;

- Ira Ratej: Je to človek? 
Po motivih romana Prima Levija Ali je to človek; režiser Boris Kobal, Mestno gledališče ljubljansko.

36. festival Teden slovenske drame se bo zaključil v soboto, 30. marca 2006, s slovesnostjo, na kateri bodo podeljene vse tri nagrade in nastopom znane slovenske glasbene skupine Katalena.

36. 
Teden slovenske drame so omogočili:

Satir za režijo Nagrado za režijo prejme Mateja Koležnik. 
Radikalna intervencija v telo najbolj uprizarjanega Strindbergovega besedila – Gospodične Julije je presenetljiva in lahko rečemo, dramaturški izum. 
Prepovedana erotična igra med Gospodarjem in Hlapcem se spremeni v 'danse macabre' socialnih plasti in se konča z zločinom (ne samo iz strasti), ki naj prekrije družbeni greh. 
Nenavadno je, da se ob tej rešitvi spomnimo na Kantorjevo delovanje v Cankarjevem Kralju na Betajnovi! 
Režiserka je v uprizoritvi Gospodične Julije ujela v svoj čarni ris tudi vrsto izjemnih soustvarjalcev: od obeh dramaturginj, igralcev, scenografa, kostumografa, avtorja glasbe, oblikovalca luči in lektorja. 
Ustvarila je umetniški dogodek.

Njene vloge Julije, Lukrecije in Dojke v omenjeni predstavi so skupaj z izvrstno izvedenimi pevskimi vložki izkazale izstopajoč umetniški presežek. 
Vesna Pernarčič - Žunić je ob tehnično navdušujočih preobrazbah iz lika v lik navdušila predvsem s konsistentnostjo vsakega posameznega in unikatnega karakterja, pri čemer je njena igra kljub burkaški nastrojenosti dramaturgije trdno ostajala v okvirih žlahtne komike.

