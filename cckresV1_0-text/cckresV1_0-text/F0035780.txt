vrhovni državni tožilec svetnik

1. 
S spremembo položaja višjih tožilcev v novem zakonu bi se razkorak med vzporednostjo sodne in tožilske organizacije še povečal. 
Iz tez ni razvidno razmerje nadrejenosti-podrejenosti med višjimi tožilci in okrožnimi tožilci, kar privede tudi do problemov glede mentorstva in odgovornosti za izvajanje tožilskih nalog. 
Poleg tega ni jasno, kaj bo z nadzorstveno funkcijo, ki jo v okviru Vrhovnega državnega tožilstva izvajajo višji tožilci. 
Gre torej za popoln odmik ureditve državnega tožilstva od ureditve sodišč in za dejansko degradacijo funkcije višjega državnega tožilca.

3.) 
Odgovor na dilemo pod 2/a ne more dati nov ZDT, ker je pred tem treba previdno

6.) 
Razumljivo je, da se na tem mestu zavzamemo za stališče, da tožilski interes pomeni le zakonitost in pravilnost sodne odločbe tudi tedaj, kadar je odločba neugodna za tožilstvo in da tudi država (zakonodajalec) v težnji za zakonitostjo in pravilnostjo sodnih odločitev prepozna samo sebe, funkcijo državnega tožilca pa kot zaščitnika njenega lastnega interesa. 
Zato je samo s seboj v nasprotju (contradictio in adjecto) in izven vsake sistemske ureditve, da bi katerikoli državni tožilec z istega tožilstva (tudi če je »višji« na okrožnem državnem tožilstvu) smel in mogel v okviru ZKP nasprotovati nepravilnemu in nezakonitemu aktu, ki ga je vložil okrožni tožilec, kaj šele, da bi v okviru pritožbenega postopka mogel izvajati nadzorstveno funkcijo nad okrožnim državnim tožilcem. 
Navsezadnje bi bil podrejen vodji okrožnega državnega tožilca in z okrožnim državnim tožilstvom v službenem razmerju. 
Ustvarjen bi bil najmanj videz pristranskosti, če bi nadzorstveno funkcijo (predvsem v okviru pritožbenega postopka) vendarle izvajal. 
V tej točki je bistvo neutemeljenosti predlaganih rešitev, ker izražajo nepoznavanje dosedanje funkcije in dela višjega državnega tožilca ter razbijajo ustaljeno hierarhijo.

8.) 
Kot pravilo (in ne kot izjema), da so vodje okrožnih državnih tožilstev in oddelkov višji državni tožilci, je največji razkorak s sicer deklarirano prirejenostjo ureditve sodni organizaciji, kajti na sodiščih vodji oddelka niso višji sodniki. 
Znani sta le dve izjemi zaradi priznanja večje strokovnosti in izobrazbe. 
Inflacija višjih tožilcev na sicer okrožnih tožilstvih ne more podpirati dostojanstva in ugleda državnotožilske funkcije, razen če bi bila podprta z večjo strokovnostjo, ki je bila tudi povod za napredovanje v višji naziv, česar pa ni mogoče zagotoviti. 
Do sedaj je napredovanje pomenilo že napredovanje na mesto vodje oddelka. 
V praksi pa to lahko pomeni, da tožilci, ki so karierno že napredovali, postanejo podrejeni vodjem oddelkov z mnogo manj izkušnjami in strokovnega znanja, na kar večina sedanjih državnih tožilcev, ki so prav zaradi znanja in izkušenj napredovali po strogih kriterijih, ne pristajajo in zase iščejo drugačne rešitve, namesto, da bi z vso prizadevnostjo opravljali svoje delo. 
To velja tudi za nekatere najboljše uslužbence, ki jih imamo v tožilski organizaciji, saj teze sploh ne poskušajo podati odgovor, kakšna bo njihova usoda, čeprav si čisto po človeški plati zaslužijo odgovor, ker so vrsto let z velikimi napori in prizadevnostjo služili državi za relativno majhen zaslužek glede na obseg in raznovrstnost dela in glede na doseženo izobrazbo.

11.) 
Položaj vsakokratnega najvišjega državnega tožilca v državi je po tezah degradiran na najvišjega administratorja, ki bi mu bodoči zakon še na simbolni ravni odvzel pravico da deluje kot državni tožilec s tem, da ne bi smel več prevzemati posameznih zadev. 
Četudi že do sedaj vrhovni državni tožilec v praksi ni prevzemal zadev, pa ima ohranitev te funkcije velik simbolni pomen, ker se le skozi to funkcijo tudi generalni državni tožilec profilira kot tožilec, kar je sicer že po nazivu. 
Če namreč ne bi bil niti soudeležen pri politiki pregona, niti ne bi smel izražati interes, kako potekajo posamezne zadeve, ki imajo širši odmev v javnosti in koordinirati delo tožilstev in tožilcev, niti sam prevzeti zadeve, pri kateri je potrebno vložiti zahtevo za varstvo zakonitosti ali drugo izredno pravno sredstvo, potem je funkcija generalnega tožilca videti nepomebna in nepotrebna. 
Tudi nadzorstvena funkcija, ki se v tezah glede generalnega tožilca edina omenja, se je do sedaj namreč izvrševala preko vrhovnih in višjih državnih tožilcev. 
Če bi bila to le prva faza zakonodajnega razvoja, potem je v njej mogoče prepoznati tlakovanje poti k neposredni odvisnosti tožilske organizacije od vodstvenih položajev, ki so izven njenega avtonomnega ustroja. 
Verjamemo, da si politika tega pravzaprav ne želi, čeprav je v tezah možnost takšnega zaključka spretno prikrita. 
Sama politika bi namreč morala prevzeti odgovornost za področje, ki je povsem strokovne narave in ki ga po naravi stvari niti ne more obvladovati. 
Teze pa po drugi strani opozarjajo na nevzdržno stanje, da bi moral generalni državni tožilec odgovarjati za stanje v tožilski organizaciji, na katerega ne bi imel nikakršne možnosti neposrednega vpliva. 
Zato bi postal ponovno lahek »plen« političnih obračunavanj, za kar menimo, da ne more biti legitimen cilj.

Če bi se sprejela takšna rešitev, bi bilo seveda potrebno spremeniti Ustavo RS (130 - 133 člen).

3 Državnotožilski svet

spremeniti vendar pa predlagana rešitev nikakor ni v prid neodvisnosti in samostojnosti državnega tožilstva. 
Ob tem bi štiri člane izvolil Državni zbor RS na predlog predsednika republike izmed pravnih strokovnjakov, enega člana naj bi imenoval sodni svet in končno enega vlada na predlog ministra za pravosodje torej ostanejo v Državnotožilskem svetu samo trije državni tožilci, katere bi izvolili državni tožilci. 
V zvezi s to določbo moti tudi uporaba izraza pravni strokovnjak. 
Takšna opredelitev je preohlapna, saj je končno pravni strokovnjak najmanj vsak univerzitetni dipl. pravnik s pravniškim državnim izpitom.

Po predlogu naj bi državnotožilski svet med ostalim določal politiko pregona državnega tožilstva. 
Ocenjujem, da je politika pregona tolikanj pomembna za interese državljanov in države, da bi je nikakor ne kazalo zaupati zgolj predlagatelju in Državnotožilskemu svetu.

Kot že rečeno je bila ukinitev višjih državnih tožilstev v letu 2003 očitno posledica nezadovoljivega poznavanja dela takratnih višjih državnih tožilstev. 
Le-ta so namreč dokaj učinkovito, sprotno izvajala svojo nadzorstveno funkcijo, strokovno pomoč okrožnim državnim tožilstvom z območja svoje krajevne pristojnosti, v okviru danih možnosti pa skrbela za izenačeno politiko pregona oz. drugih odločitev okrožnih državnih tožilcev. 
Z ukinitvijo slednjih je bila omogočena koncentracija moči nad primarnimi izvajalci državnotožilske funkcije neposredno v Vrhovnem državnem tožilstvu. 
Zunanji oddelki Vrhovnega državnega tožilstva RS so sicer v celoti izvajali svoje naloge v pritožbenih postopkih, opozarjanje na pomanjkljivosti pri delu nižjih tožilcev z evidenčnimi listi in uporabo pooblastila iz 3. odst. 85. čl. Državnotožilskega reda, strokovne pomoči zunanji oddelki glede na svoja pooblastila, razen v neposrednih kontaktih s posameznimi tožilci niso dajali.

Specializirani oddelek (SO), ki sedaj deluje pri VDT RS, je izključno krajevno in stvarno pristojen za pregon kaznivih dejanj, ki jih v službi ali zunaj službe storijo uradne osebe s pooblastili policije v predkazenskem postopku.

Iz tez tudi izhaja, da se bodo na podlagi nove organizacije Skupine izkušnje in znanja v okviru delovnega procesa prenašala na vsa državna tožilstva. 
Popolnoma neprimerno je, da bi šele sodelovanje s Skupino na zahtevnejših zadevah pomenilo pridobivanje izkušenj in znanja, saj je temu namenjena pravna fakulteta in strokovna usposabljanja in izobraževanja ter nenazadnje delo na Okrožnih državnih tožilstvih. 
Že iz sedanje ureditve imenovanja članov Skupine izhaja, da so bili izbrani na podlagi izkazanih izkušenj, znanj in pripravljenosti za delo z zahtevnimi zadevami, pri čemer smisel delovanja Skupine vsekakor ni podajati izkušnje in znanja pristojnim tožilstvom temveč obravnavanje zahtevnejših zadev.

Kakršnikoli poskusi organizacije Skupine po vzorcu, ki ga za Specializiran oddelek za sojenje predpisuje Zakon o sodiščih je neustrezen in vodi k decentralizaciji in s tem k neučinkovitosti dela. 
Z načinom dela Skupine, kot ga določa veljavni ZDT, je omogočeno tožilskim funkcionarjem nemoteno delo, kolegijsko obravnavanje zadev in sodelovanje s policijo. 
Ker je bil način dela skozi vsa leta spoznan za ustreznega, je na ta način organizirano tudi delo Nacionalnega preiskovalnega urada. 
Niti iz tez ne izhajajo kakršnikoli razlogi, ki bi izkazovali, da dosedanja ureditev ni primerna in učinkovita.

V bistvenih vprašanjih teze ne dajejo podlage za konstruktivne pripombe glede številnih, najpomembnejših vprašanj, ki se tičejo samega načina dela Skupine.

