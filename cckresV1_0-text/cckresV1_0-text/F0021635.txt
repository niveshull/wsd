Bi pa se bila koalicija pripravljena odreči izredni seji in nujnemu sprejemanju sistemskega zakona. 
Pod kakšnimi pogoji? 
Če bi jim Janša zagotovil, da v SDS ne bodo zahtevali referenduma o sistemskem zakonu. 
Potem je zakon lahko obravnavan po rednem postopku na februarski seji, pravi Biščak in dodaja, da so se pravzaprav v koaliciji odločili za manjše zlo, saj se zavedajo, da zakon, ki je v rednem postopku, ne bi smel biti rešen po takšni poti. 
Miran Potrč, vodja poslancev ZLSD, nam je včeraj dejal, da bi si zelo želel, ko bi gospodje iz SDS in NSi končno povedali, kaj si mislijo o vsebini ustavnega zakona. 
»Če privolijo v to vsebino, je pogovor mogoč. 
Če pa bodo še naprej trdili, da taka vsebina zanje ni sprejemljiva, potem se bo vsaj vedelo, kdo je kriv, da do uskladitve ni prišlo.«

Miha Jenko

Tam ji je Waclaw Orlikowsky za začetek zaupal glavno vlogo Solveig v baletu Peer Gynt (1990), s posebno naklonjenostjo pa sta ji pomagala Maja Srbljenović Turcu in Marin Turcu. 
Leto pozneje je opravila avdicijo za vlogo Klare v Hrestaču in postala solistka baleta HNK v Zagrebu. 
Ko se je na Hrvaškem razmahnila vojna, se je zaradi občutka osamljenosti ter navkljub lepim možnostim napredovanja vrnila v Maribor, kjer je od leta 1991 prva solistka baleta SNG. 
Med najzahtevnejšimi baletnimi vlogami, ki jih je ustvarila v Operi in baletu SNG Maribor, moramo (poleg obeh nominiranih) omeniti še Klaro v Hrestaču, Kitri v Don Kihotu, Julijo v Romeu in Juliji, Odette in Odilijo v Labodjem jezeru, Carmen v istoimenski baletni suiti, Egino v Spartaku, Štacunarko v Pohujšanju.

