Pravzaprav mi Góngora ni tako všeč, je rekel moj sopotnik, ne razumem ga, človek bi potreboval slovar, poleg tega pa nimam smisla za poezijo, raje imam el cuento, na primer Blasco Ibáñez, vam je všeč Blasco Ibáñez? 
Zmerno, sem odgovoril, mogoče ni ravno moja zvrst. 
Kdo pa mogoče Pérez Galdós? 
Tako ja, zdaj gre že bolje, sem odgovoril.

Natakar nama je kavo prinesel v bleščeči posodi, na obrazu se mu je videlo, da je zaspan, za gospoda delam izjemo, to ni ura za restavracijo, dvajset skudov bo. 
Kljub vsemu so Portugalci prijazni, je rekel moj sopotnik. 
Zakaj kljub vsemu, sem rekel jaz, prijazni so, bodimo pravični.

Vozili smo se skozi predel gradbišč in tovarn, ni se še čisto zdanilo. 
Ravnati se hočejo po Greenwichu, po soncu pa je v resnici ena ura manj, sploh pa ali ste kdaj videli portugalsko bikoborbo, bika ne ubijejo, veste, bikoborec pol ure pleše okrog njega, na koncu pa naredi simbolično kretnjo z roko kot z mečem, v areno pride čreda krav z burovžem, bik se priključi čredi in vsi domov, olé, če se vam to zdi bikoborba. 
Mogoče je tako bolj elegantno, sem rekel jaz, zato da nekoga ubiješ, ga ni vedno treba zares ubiti, včasih je zadosti kretnja. 
Kje pa, je rekel on, dvoboj med človekom in bikom mora biti smrten, sicer je samo smešna pantomima. 
Saj so vsi obredi nekakšna stilizacija, sem oporekel, ta ohranja samo lupino, kretnja se mi zdi bolj plemenita, bolj abstraktna. 
Moj sopotnik se je zamislil. 
Mogoče, je rekel brez prepričanja, ah poglejte, smo že v okolici Lizbone, bolje da se vrneva v kupe in pripraviva prtljago.

Res je bilo enostavno, tako kot je predvidel Francisco. 
Na meji mi še kovčkov niso odprli. 
V Lizboni sem se nastanil v nekem hotelčku v centru, za gledališčem Trinidade, par korakov od narodne knjižnice, v recepciji je delal prijazen in klepetav Algarvijec. 
Na prvi telefonski poskus mi je odgovoril ženski glas in rekel sem: dober večer, Italijan sem, hotel sem vam povedati, da je izšel nov prevod Fernanda Pessoe, morda vas zanima. 
Dobiva se čez pol ure v knjigarni Bertrand, je odgovorila, v prostoru z revijami, imam okrog štirideset let in temne lase, na sebi imam rumeno obleko. 

Skozi okno se je zaslišalo trobljenje, morda je kaka ladja prihajala v pristanišče, in naenkrat me je obšla velikanska želja, da bi bil eden od potnikov na tisti ladji, da prihajam v pristanišče nepoznanega mesta, ki se imenuje Lizbona, in da moram poklicati nepoznano žensko in ji povedati, da je izšel nov prevod Fernanda Pessoe, in da je tej ženski ime Maria do Carmo, da bo prišla v knjigarno Bertrand, oblečena v rumeno obleko, da so ji všeč fadi in sefardske jedi, in jaz sem vse to že vedel, ampak tisti potnik, ki sem bil jaz in ki je z ograje palube gledal Lizbono, vsega tega še ni vedel in zanj bi bilo vse novo in identično. 
In to je bila Saudade, Maria do Carmo je imela prav, to ni beseda, to je kategorija duha. 
Po svoje je bil tudi to presuk.

Pri čaju sva govorila o čaju. 
Ta, ki sva ga pila, tako temen in aromatičen, je bil njegova mešanica: listi li-cunga, tisti drobceni, ki dajo močno barvo in vsebujejo visok odstotek teina, pomešani z neko sorto niasse, ki je zelo odišavljena in lahka. 
Ura z glasbeno skrinjico je odzvončkljala osmo in Wilfred Cotton me je vprašal, ali mi je všeč gledališče. 
Zelo mi je bilo všeč, sem priznal z nekaj obžalovanja, v Lizboni mi je bilo zelo všeč, morda je bilo umetniški izraz, ki mi je bil najbolj pri srcu. 
Moj gostitelj je vstal, zdelo se mi je, da nekam naglo. 
Zelo dobro, je dejal, potemtakem mislim, da bo nocoj predstava. 
Če želite izvoliti semkaj, vas bom imel veselje povabiti. 
Dobro bi bilo podvizati se. 

8

Ampak poskusi razumeti, kaj neki zanima dekletce, ki zavrti številko, molči skoraj dve minuti in potem neprestano ponavlja: ne zdržim več, ne zdržim več, ne zdržim več, ne zdržim več, in tako naprej, v neskončnost. 
Šlo je za čisto naključje, pred tem sem namreč vključila gramofon, misleč, da petnajstega avgusta že ne bo takega navala; in res, v dveh urah trajanja izmene ni poklical še nihče. 
Vročina je bila obupna; manjši ventilator, ki sem ga prinesla s sabo, sploh ni mogel osvežiti prostora, mesto se je zdelo kot mrtvo, vsi so odšli na počitnice, zleknila sem se v naslonjač in začela brati, vendar mi je knjiga iz rok padla na prsi, nerada zadremam v času dežurstev, počasne reflekse imam, če bi kdo nenadoma poklical, bi bila nekaj trenutkov presenečena, in včasih štejejo prav ti prvi trenutki, ker nekateri kmalu odložijo in ni rečeno, da si potem spet upajo zavrteti številko. 
Zato sem si za tiho glasbeno spremljavo izbrala Mozartov Turški marš, vesel je, nekako poživljajoč, spravi te v boljše razpoloženje. 
Poklicala je med vrtenjem plošče, dolgo molčala in nato začela ponavljati, da ne zdrži več, pustila sem jo govoriti, ker je v takih primerih dobro, da si klicatelji dajo duška, povedati morajo vse, kar hočejo, in to ponoviti tolikokrat, kot sami hočejo; ko pa je bilo skozi slušalko slišati le zasoplo dihanje, sem ji rekla: počakaj trenutek, da ustavim ploščo, ona pa mi je odvrnila: kar pusti jo. 
V redu, sem rekla, z veseljem, imaš rada Brahmsa? 
Ne vem, kako sem zaslutila, da glasba lahko omogoči komunikacijo, trik se je porodil čisto spontano, drobna laž lahko včasih razreši situacijo; kar se tiče Brahmsa, je na mojo podzavest najverjetneje vplival sugestivni naslov Saganove, eden tistih, ki vedno dremajo nekje v človekovem spominu. 
To ni Brahms, je ugovarjala, ampak Mozart. 
Kako, Mozart? 
Ja, Mozart, je dodala živahno, to je Mozartov Turški marš. 
Tako je spregovorila o konzervatoriju, kjer je študirala, preden se ji je zgodila tista stvar, in vse se je dobro izšlo. 

“Sem vas prestrašil?” je vprašal nek moški, starejši trebušast gospod z zlato verižico na telovniku. 
V njegovem izrazu je bilo čutiti presenečenje in obžalovanje. 
“Oprostite, nisem mislil...”

“Je to priimek?”

“To je nenavaden priimek, še nikoli ga nisem slišal.”

“Točno,” je potrdil. 
In v orošenino šipe zapisal: Dino Umetnik.

“Kakšen umetnik, varietejski?”

Ko sta odhajala, se je spuščal večer in prižigalci so začeli prižigati prve luči. 
Ob izveskih trgovin so plamtele bakle, podboji nekaterih krčem pa so bili okrašeni z lovorovimi vejami. 
Pod arkadami sta se sprehajala otrok s papirnato masko in ženska, ki ga je držala za roko. 
Bil je februar. 

“Ne.”

Dino si je izbral rožnat planet in prebral: “Dolgo sem brez ljubezni taval po svetu, pri vsakih vratih pustil košček svojega srca.” 
Potem je izvlekel enega izmed rumenih: “Zlato, metulj citronček, zakaj so pognali osatovi cvetovi?” 
Nazadnje je vzel še zelenega: “Tvoji lasje mi prinašajo morske alge in vonj vetra,” in razložil: “Ta stavek je posvečen ženski, ki jo bom nekega dne našel v nekem pristanišču, četudi ona še ne ve, da se bova srečala.”

“To je barva orgelske glasbe. 
Medtem ko vijolična pripada zvokom oboe, včasih tudi klarineta.”

Dino je izvlekel rumen listič in prebral: “Ker se razodeva neki obraz, čuti vodni tok kot skrivnostno težo petje škržata.”

V Casoli ju je za pet dni gostila ženska, ki je bila zaljubljena v Regola. 
Ime ji je bilo Alba, živela je sama s starim, nepokretnim očetom; Regolo je enkrat na leto igral njenega moža. 

Antero je prišel kot zadnji izmed devetih otrok v veliki azorski družini, ki je imela v lasti pašnike in nasade oranževcev, in njegovo otroštvo je zaznamovala stroga in trezna premožnost otoških posestnikov. 
Med predniki je imel astronoma in mistika, katerih portreta sta, skupaj z dedovim, krasila stene temnega salona, kjer je dišalo po kafri. 
Njegovemu dedu je bilo ime André da Ponte Quental, doživel je izgnanstvo in zapor, ker je sodeloval v prvi liberalni revoluciji 1820. leta. 
To mu je pripovedoval oče, prijazen človek, ki je imel rad konje in ki se je v mindelski bitki boril proti absolutistom. 

Nad zalivom Porto Pima je bil svetel odsev. 
Premeril sem ga kot v snu, ko se v trenutku znajdeš na čisto drugem koncu. 
Na nič nisem mislil, ker nisem hotel misliti. 
V hiši mojega očeta ni bilo luči, kajti imel je navado zgodaj leči. 
A ni spal, kot se pogosto dogaja starcem, ki negibno ležijo v temi, kot da bi vendarle spali. 
Vstopil sem, ne da bi prižgal luč, a slišal me je vseeno. 
Vrnil si se, je zamrmral. 
Šel sem k steni in snel svojo harpuno. 
Premikal sem se v mesečini. 
Ob tej uri se ne hodi na kite, je rekel s svojega ležišča. 
Murena je, sem odvrnil. 
Ne vem, ali je razumel, kaj sem hotel reči, a ni odgovoril in tudi zganil se ni. 
Zdelo se mi je, da mi je pomahal v pozdrav, a morda je bila samo moja domišljija ali igra sence v somraku. 
Nisem ga več videl, umrl je veliko prej, kot sem odsedel svojo kazen. 
Tudi brata nisem več videl. 
Lani sem dobil njegovo fotografijo, debel človek je, z belimi lasmi, obkrožen s skupino neznancev, ki so verjetno njegovi sinovi in snahe, sedijo na verandi lesene hiše in barve so pretirane kot na razglednicah. 
Vabil me je, da lahko pridem k njemu, dela da je za vse in življenje da je lahko. 
Zdelo se mi je skoraj smešno. 
Kaj naj bi pomenilo lahko življenje, ko je življenje že mimo?

DROBNI, NEPOMEMBNI NESPORAZUMI

Ko je sodni sluga rekel: vstanite, senat prihaja, in je v dvorani za hip zavladala tišina, prav v tistem trenutku, ko je na čelu malega sprevoda skozi majhna vrata vstopil Federico, v togi in skoraj čisto osivel, prav takrat mi je prišla na misel Strada anfosa. 
Opazoval sem jih, kako zavzemajo svoja mesta, kot da bi bil priča nerazumljivemu, davnemu obredu, ki pa je usmerjen tudi nekam v prihodnost, in podobo tistih resnobnih mož, ki sedijo za veliko klopjo, pod razpelom, je izbrisala podoba preteklosti, ki mi je, kot v starih filmih, pomenila sedanjost; v beležko, ki sem jo prinesel s seboj, je moja roka skoraj samodejno zapisala: Strada anfosa, istočasno pa sem bil v mislih že nekje drugje, prepuščen vrtincu obujanja spominov. 
Tudi Leo, ki je čepel v tisti kletki kot nevarna žival, je izgubil bolehni izraz, značilen za smrtno nesrečne ljudi; videl sem, kako sloni na empirski konzoli svoje babice, s starim, zanj značilnim, zdolgočasenim in zvitim izrazom, ki ga je delal tako privlačnega, in mi pravi: Tonino, zavrti spet Strado anfoso. 
To sem storil zanj, Leo si je zaslužil, da pleše z Maddaleno, ki smo jo klicali Vélika Tragedinja, saj je na zaključni šolski predstavi, kjer je igrala Antigono, čisto zares zaihtela in se ni mogla več ustaviti; ta plošča je bila kot nalašč zanju, za strasten ples v empirski dnevni sobi Leove babice. 
Na ta način se je začel proces, z Leom in Federicom, ki sta izmenoma plesala z Véliko Tragedinjo, se zgubljala v njenih očeh in se pretvarjala, da sploh nista tekmeca, da se v bistvu niti ne zmenita za to rdečelasko, da vse to spada k plesu, toda v resnici sta koprnela po njej, jaz pa tudi, se razume, čeprav sem se ukvarjal s ploščo, kot da se me vse drugo sploh ne tiče. 

REBUS

Zmenek in potovanje, tudi to je banalnost, na življenje mislim, seveda, vrag si ga vedi kolikokrat je bilo to že rečeno; poleg tega pa veliko potovanje vsebuje mala potovanja, kratke nepomembne poti po skorji tega planeta, ki je tudi sam popotnik – a le kam je namenjen? 
Vse skupaj je rebus, zdel se vam bom obseden. 
A takrat sem bil pri miru, bil je trenutek zastoja, moj čas je zastajal v mlakuži lenivosti, mireval sem, kot nekdo, ki ni več čisto mlad, pa tudi ne čisto odrasel, in preprosto čaka na življenje.

Vse poletje sva ga spravljala v red. 
Ta ni naprodaj, je pravil Albert, s tem avtomobilom hočem na zadnjo dirko, na njem me odpeljite na Pčre Lachaise, za njim pa naj manjša godba igra En passant par la Lorraine, Albert je bil iz Lorene, jasno. 
Ne vem, ali si predstavljate, kakšen je bil Proustov avtomobil, najbrž ste videli fotografijo, zdi se kot spomenik, luči ima kot žarometa, dejansko ju je uporabljal tudi za osvetljevanje timpanonov na katedralah, z Agostinellijem sta včasih prišla zvečer, zapeljala čez speče mestece, se ustavila na trgu, rahlo navkreber, da je snop luči svetil navzgor, zajemi timpanon, Agostinelli, je v takih trenutkih rekel Proust, in odprl Ruskina, ki je bil njegova biblija, to so čisto verodostojne stvari, vse je zapisano, objavljeno je bilo v "Le Figaroju" leta 1907, naslov je bil Impressions de route en automobile. 
Seveda nisem bil nikoli čisto prepričan, da je najin avtomobil ravno Proustov, na odpadu, kjer ga je Albert kupil, niso več imeli njegovega prometnega dovoljenja, nemogoče je bilo ugotoviti, kdo je bil prvotni lastnik, a bil je do pičice enak, in v havbi je bil par rokavic, glede katerih se po Albertovem mnenju ni bilo moč motiti, pa tudi všeč mu je bilo v to verjeti, kaj za to. 
Samo da mu za pogreb ni prišel prav, a to je druga zgodba.

Pri večerji se je izkazal za dragocenega poznavalca. 
Odsvetoval mi je zelenjavne zarebrnice, za katere sem se odločal iz gole radovednosti, "kajti zelenjava mora biti zelo raznolika in dobro pripravljena," je rekel, "in preveč bi bilo pričakovati kaj takega od kuhinje na vlaku." 
Sramežljivo sem na slepo poskusil z drugimi jedmi, a sem vedno izzval njegovo neodobravanje. 
Končno je privolil v jagnjev tandoori, kar je izbral tudi zase," zato ker je jagnjetina žlahtna in posvečena hrana, Indijci pa imajo smisel za obrednost hrane." 

"Nič," sem odgovoril, "na misel mi je prišla neka knjiga." 
In potem sem prepričano dodal: "Nikoli niste bili v Madrasu."

"Po kaj greste v Madras?"

Ne izključujem, da sem šel v svoji domišljiji predaleč. 
A če sem uganil, katero senco je izgubil gospod Schlemihl, in če bi se primerilo, da bi kdaj prebral to zgodbo, po istem čudnem naključju, ki naju je pripeljalo skupaj tistega večera na vlaku, bi rad, da prejme moj pozdrav. 
In moje usmiljenje.

"Jaz?" je začudeno vprašal Fra Giovanni.

Potem vidim vojno. 
Organizirala boš svoje ljudi, med vami bodo teptani in oni, ki verjamejo v odrešenje ljudi, in tak bo prapor tvoje bitke. 
Borila se boš tudi proti idealom, sorodnim tvojemu, ker jih boš imela za manj dovršene. 
Vtem pa te bo pravi sovražnik premagal. 
Okusila boš beg, izgon, skrivališča. 
Živela boš ob tišini in skorji kruha; in ravne dolge ceste ti bodo ob zatonu kazale obzorja neprijaznih dežel, kakršne bodo tudi tiste, iz katerih boš bežala. 
Zatočišče ti bodo nudili seniki in hlevi, jarki, neznani tovariši, usmiljenje ljudi. 

Ah, Odisej, ko bi lahko ubežala temu večnemu zelenju! 
Ko bi lahko spremljala listje, ki orumenelo pada, in z njim doživela trenutek! 
Ko bi vedela, da sem smrtna.

Bilo je toplo coimbrsko poletje in vzdolž rečnega proda sta rasli sivka in brnistra. 
Perice so tolkle perilo v leni rečici, ki se je kot kača zvijala med kamenjem; in pele so. 
Don Pedro je doumel, da bi bilo vse – njegovi podložniki, ta reka, rože, pesmi, to, da je kralj, ki gleda svoje kraljestvo – popolnoma enako, četudi bi se bilo vse odvijalo drugače in se ne bi bilo nič zgodilo; in da je mogočna utemeljenost bivanja, neizprosnega, kot je neizprosno to, kar je resnično, čvrstejša od njegove krvoločnosti in da je njegovo maščevanje ne more premagati. 
Kaj natanko je mislil, ko je s svojega okna gledal zlate portugalske ravnice? 
Katera bolečina ga je obsedla? 
Hrepenenje po tem, kar je bilo, je lahko pretresljivo; toda hrepenenje po tem, kar smo želeli, da bi bilo, in bi lahko bilo, pa ni bilo, mora biti nevzdržno. 
Don Pedra je najbrž pregazilo to hrepenenje. 
V neozdravljivi nespečnosti je vsako noč gledal zvezde: in morda so ga navdihnile razdalje med njimi, prostor, ki ga človeški čas ne more izmeriti. 
Morda je k takemu navdihu prispevala tudi subtilna ironija, ki mu je skupaj s hrepenenjem po tem, česar ni bilo, klila v prsih. 
Zasnoval je genialen načrt.

Samotnemu popotniku – četudi so redki, še vedno obstajajo – ki se noče sprijazniti z mlačnimi in standardiziranimi načini bolniškega umiranja (zagotavljajo jih razvite države) in kar trepeta od groze ob pomisli na površno in brezosebno ravnanje, ki mu bo podvržena edinstvenost njegovega telesa ob pogrebni ceremoniji, Lizbona še vedno ponuja pestro paleto možnosti za plemenit samomor; obenem pa tudi najbolj dostojne, vestne, izučene in predvsem ekonomične strukture, ki poskrbijo za tisto, kar neogibno ostane po uspešnem samomoru: truplo.

Umolknil je; čakala sem, da spet spregovori, a je kar utihnil. 
Potem sem rekla: počakajte do naslednje obletnice, Fernando, poskusite počakati še eno leto. 
Takoj sem se zavedla smešnosti stavka, toda v tistem trenutku mi na misel ni prišlo nič drugega, govorila sem zgolj zaradi govorjenja, navsezadnje je štela ideja. 
Sicer imam bogate izkušnje s klici v najrazličnejših, tudi najbolj nemogočih situacijah, a prav v tistem trenutku je moja običajna veščina nekako zatajila, tudi jaz sem se počutila izgubljeno, kakor da bi potrebovala drugo osebo, ki bi mi prisluhnila in me potolažila. 
A le za hip, ni mi ugovarjal, spet sem prišla k sebi, se spomnila, kaj lahko rečem, lahko govorim o mikroperspektivah, in o mikroperspektivah sem tudi spregovorila. 
Ker v življenju obstajajo različne perspektive, tako imenovane velike perspektive, ki se vsem zdijo bistvene, in tiste, ki jim sama pravim mikroperspektive in so morda nepomembne, priznam, vendar se, glede na to, da je vse relativno in narava dopušča, da obstajajo tako orli kot tudi mravlje, sprašujem, zakaj ne bi živeli kot mravlje, z mikroperspektivami? 
Ja, z mikroperspektivami, sem vztrajala, moja razlaga se mu je zdela zabavna, kaj pa pravzaprav so te mikroperspektive? je vprašal, jaz pa sem začela z natančnim pojasnjevanjem. 
Mikroperspektiva je modus vivendi, v redu? recimo tako, je način, kako osredotočiti pozornost, vso pozornost na droben detajl, iztrgan iz življenja, iz ustaljenega toka dogodkov, kakor da bi bil ta detajl najpomembnejša stvar na svetu; vendar z ironijo, zavedajoč se, da pravzaprav sploh ni najpomembnejša stvar na svetu, saj je vse relativno. 
V pomoč ti je lahko, če sestavljaš spiske, si delaš zabeležke, se držiš železnih urnikov in ne popuščaš. 
Mikroperspektiva je konkreten način delovanja, s katerim se navežeš na konkretne stvari. 

Ni zvenelo preveč prepričljivo, pa saj nisem imela namena, da bi ga prepričala. 
Popolnoma sem se zavedala, da ne razodevam vélike skrivnosti, vendar naj bi že zgolj dejstvo, da čuti, kako se nekdo zanima za njegove težave, nečemu služilo. 
To je bilo v moji moči. 
Vprašal je, če me lahko pokliče domov. 
Na žalost nimam telefona. 
Kaj pa na delovno mesto? 
Vsekakor, kadarkoli hočete, ne, jutri žal ne, seveda lahko pustite sporočilo, morate mi ga pustiti, tukaj bo prijatelj, ki mi ga bo kasneje prenesel, z veseljem bi slišala kaj o mikroperspektivi vašega dne.

Joana se skloni k odtoku in pobere svojo torbico, ki jo je roka spustila z okna; roka, ki zdaj stiska pismo in ki pravi: to je tvoja mala skrivnost, kajne, princeska? 
Joana bi najverjetneje vzdihnila ali zaječala, a se premaga, hoče nekaj reči, a ne more, tako Tiago govori namesto nje: to je pismo njenega zaročenca, nimate se ga pravice dotikati. 
Ah, pravi glas, kako zanimivo. 
Roka urno vzame pismo iz ovojnice, ga odpre in glas začne, kar v temi, kot bi ga vodile mačje oči, brati: najdražja Joana, potrdila so skoraj vsa nared, mislim, da se bova lahko poročila čez mesec dni, decembra. 
Glas prekine branje in se zasmeji: oh, kako romantično. 
Nimate pravice brati tega pisma, pravi Tiago, medtem ko se približuje oknu. 
V tem trenutku pa debela roka, ki drži pismo in pištolo, neverjetno prožno zamahne, kot bi poletela, in cev pištole zadene Tiaga čez usta, zasliši se, kako se lomijo zobje, Tiago se skloni in pljuva zobe in kri, vrata avtomobila se odprejo in iz njega stopi moški, v klobuku s širokimi krajci, ki mu zakrivajo obraz, in pravi: politična policija, na dan z dokumenti. 
Govori Tiagu, pospravil je že pištolo, roke ima v žepu in obraz spuščen, kot da svojim ujetnikom gleda čevlje, a govori Tiagu, kajti ponovi: daj dokumente, pedrček demokratski; Tiago pa mu z robčkom, zatlačenim v usta, da bi ustavil krvavitev, zamomlja nekaj, kar naj bi bilo odgovor, a se sliši bolj kot hropenje, potem pa odkima, si z roko stisne brado, gotovo zaradi bolečine, in morda se prav v tem trenutku Tadeus spusti po stopnicah in se prikaže na vhodu.

Skozi debelo steklo skafandra je opazil, da si kapitan Nemo z zamahi sekire utira pot skozi goščavo alg in nakazuje, naj mu sledi skozi ozki koralni prehod, ki se je odpiral med valujočimi travami. 
Čutil je hudo utrujenost; le z muko je premikal noge, obremenjene s težo jeklenih čevljev, vendar je zbral zadnje moči in nadaljeval pot. 
Koralni greben, posejan z neštetimi rakci in školjkami, se je razširil v veliko votlino z obokanim stropom, s katerega so štrleli čudni koralni stalaktiti. 
Kapitan Nemo je prižgal svetilko, ki jo je držal v levici, in rumenkasti snop svetlobe je raztrgal večno temo globin. 
Pričakoval je, da bo luč iz Ruhmkorffove priprave privlačila strašne prebivalce tistih temačnih svetov, toda videl je samo jate nenavadnih rib, ki so prestrašene in razdražene švigale v vse smeri. 
Kapitan Nemo se je nenadoma ustavil. 
Pred njima se je dvigala visoka skalnata stena: gmota velikanskih granitnih blokov, ki je bila pri tleh prevrtana s številnimi votlinami. 
Kapitan Nemo se ni mogel odločiti, po kateri poti naj krene, zato je obsvetljeval vhodne odprtine, kakor da v njih išče znamenje ali napotek. 
Nato je odločno zakoračil v strmo spuščajoč se rov, ki je bil napol zakrit z algami. 
Luč svetilke je ustvarjala čarobne učinke na hrapavih gubah rožnatih koral, apnenčastih vejicah, šopih in vejastih spletih, tako prozornih kot neobičajni češki kristal. 
Po dolgotrajnem spuščanju skozi rov je nazadnje začutil, da so tla pod njegovimi nogami spet ravna. 
Pogledal je na merilni instrument, ki ga je nosil okrog zapestja, in ugotovil, da se nahajata v globini petsto metrov. 
Tu je kraljevala neprehodna goščava razkošne mineralne vegetacije, velikanskih okamnelih dreves na očarljivi preprogi iz cevastih in čašastih koral. 
Kapitan Nemo se je ustavil. 
Znašla sta se sredi širne jase med visokim goščavskim rastjem. 
Njuni svetilki sta v prostor metali somračno svetlobo, ki je razpotegnila vse sence. 
Na robu jase se je mrak zgostil, videti je bilo samo drobne iskrice, ujete v živo koralno ogrodje. 
Sredi jase je na podstavku iz razmetanih kamnov stal koralni križ z dolgimi škrlatnimi kraki. 
Kapitan Nemo mu je namignil, naj se približa. 
Zdelo se mu je, da za steklom skafandra na ustnicah svojega vodnika zaznava komaj opazno grimaso, ki je izražala prezir in pomilovanje. 
Preplašen in zmeden se je zaustavil, toda Nemova vabeča kretnja ni dopuščala ugovora. 
Zato je plašno stopil naprej, s slutnjo nečesa gnusnega, morda celo svetoskrunstva. 
V središču križa se je nahajala majhna, ob robovih zabrisana fotografija v ovalnem okvirju: očka, oblečen v rjavo in s pištolo za pasom, je z iztegnjeno roko pozdravljal globočine, ki so ga prekrivale, za vekomaj. 
Najprej je pomislil, da bi zbežal in dal duška svoji bridkosti daleč od tovariševih oči. 
A v tistem trenutku je začutil, da Nemova roka počiva na njegovi rami. 
Obrnil se je in videl, da tisti obraz, vedno tako brezčuten in jeklen, zdaj pretresa bolečina; kapitanove oči so bile mokre od solz. 
Tedaj je razumel, kako močno ga Nemo ljubi, in občutil močno željo, da bi ga objel, da bi se stisnil k njegovim očetovskim prsim in v joku pozabil na svojo otroško bolečino. 
Vendar se je Nemo v hipu spet obvladal in z roko pokazal na nivo kisika, ki je naglo upadal. 
Za vrnitev na Nautilus jima je preostalo le malo časa, poleg tega pa je slutil, da mu mora Nemo pokazati še nekaj drugega. 
Spet je zbral moči in mu sledil do roba jase, kjer so se kot prikazni vile strašljive veje kamnitih dreves. 
Hodila sta navkreber po obsežnih in neenakomernih, ob robovih razcefranih koralnih stopniščih. 
Pred njima se je v skalovju razprla votlina, posejana z najbolj razkošnim podmorskim rastjem. 
Nemo je splezal vanjo in nakazal, naj mu sledi. 
Kmalu so se njegove oči navadile na novo okolje, ki sta ga razsvetljevala snopa luči iz Ruhmkorffovih svetilk. 
Spraševal se je, zakaj neki ga je njegov vodnik pripeljal v notranjost te podmorske kripte. 
Tedaj se je kapitan Nemo ustavil in mu pokazal čudovit prizor. 
Bila je velikanska ostriga, ki je zanesljivo merila več kot dva metra. 
S svojimi nitmi se je pritrdila na granitno ploščo; zdelo se je, kot da počiva med negibnimi vodami. 
Njena lupina je bila priprta, podobna ustnicam, ki dihajo v snu. 
Kapitan Nemo se je približal in z nožem privzdignil membranasto, na robovih resasto tuniko - plašč živali. 
Tedaj se je lupina počasi odprla; in videl je, da v sluzastem zavetju mehkužca počiva njegova mamica, ki je v soju Ruhmkorffove svetilke žarela bledo kot biser, hkrati pa z rokami skušala zakriti svojo goloto; pela je. 
Hotel jo je zaščititi, iztrgati iz tiste grozljive lupine in odpeljati s seboj na Nautilus, jo vprašati, zakaj se je tako dolgo skrivala ravno na tem kraju, in kako to, da lahko poje, čeprav se skozi njena usta pretaka voda; a v tistem trenutku se je lupina začela neizbežno zapirati, iz kdove katere globeli je pridrl morski tok in začel z neznansko silo pritiskati ob steklo njegovega skafandra. 
Tipal je v temi, dokler mu trdna Nemova roka ni odpela svinčenega pasu, da je lahko splaval proti gladini, v ušesih pa mu je še vedno šumel morski tok. 

Zaslišal je štropotanje kapelj po oknu in imel občutek, da je pozno. 

Nemo, dragi Nemo, včasih si domišljam, da si tukaj zaradi mene. 
Ja, zakaj pa bi sicer pristal prav v tej točki globusa, kjer drobna, s črnilom zarisana puščica kaže proti drugi črki r v besedi Etrurija? 
Dopovedujem si, da to ni mogoče; da je meni neznana sila ustavila tvoja podmorska popotovanja prav na tem kraju zemeljske krogle in prikovala Nautilus k obalam te pokrajine. 
Če je res tako, si ne morem kaj, da ne bi razmišljal o čudežu življenja, tem nenavadnem prepletu mojega časa in prostora ter tvojega časa in prostora. 
Pomisli: če bi se vse obrnilo samo malo drugače, se ne bi nikoli srečala. 

Stal je na krovu Nautilusa, ki je plul po morski gladini. 
Nosil je dolgo suknjo brez ovratnika, prevezano s široko prepasico, na nogah pa je imel usnjene škornje. 
S strani je gledal na goniometer, ki ga je držal v rokah, njegovi lasje so vihrali v vetru, nad glavo pa so mu krožili galebi. 

Odvrnil je, da ni lačen, toda vseeno se je usedel na svoje mesto. 
Ušesa so ga pekla, čutil je, da njegov obraz žari. 

Sam pri sebi se je smehljal in slikal. 
Bil je srečen. 

gladke kakor bron... 

Na stopnišču mu je razbijalo srce, zato je moral paziti pri vsakem koraku. 
Ker ni mogel trkati, je še pred pragom poklical: “Mamica, jaz sem.” 

Tišina. 
Nato je nalahno potolkel po vratih s konico copate, vendar je pomarančni sok v čaši nevarno vzvalovil, nekaj kapljic pa je padlo tudi na krožniček. 
Odložil je pladenj na tla in odločneje potrkal, hkrati pa pritisnil na kljuko. 
V odgovor se je zaslišal zategel, skorajda tarnajoč glas: “Cino.” 
Vstopil je zmagoslavno in se zanesljivo pomikal skozi poltemo. 
Pladenj je odložil na predalnik in pri tem potisnil k ogledalu mamičine in očkove fotografije. 
Potem je odšel do okna in zagrnil zaveso, da premočna svetloba ne bi prizadela mamičinih oči. 
“Tisto potrebujem,” je zavzdihnila in mu pokazala stekleničko iz brušenega stekla, ki je stala na toaletni mizici, “pa še vato.” 

“Kaj pa je to?”

“Cino, ne glede na to, kaj boš slišal, si zapomni, da je bil tvoj oče junak. 
Junak, Cino.”

Zadržal se je v obednici, da bi ga opazili. 
Flora se je ubadala s skledo smetane, ki jo je morala stepsti. 
Izvedel je, da se frizerka še vedno ukvarja z mamico, ki bo zaradi tega prišla dol kasneje. 
Miza v obednici je bila že pogrnjena, dekle si je dalo opravka z zadnjimi dodatki in poskrbelo celo za nageljne v vitkih srebrnih kelihih. 
Opazil je, da nosi praznično uniformo: temno obleko z nabranim krilcem in bel predpasniček. 
Preden bo postregla gostom, si bo nadela še čepico, obšito s čipkami. 
Razmišljal je o tem, kdo bi bila lahko povabljenca. 
Kaj pa, če je eden grof Tullio? 
Ne, to je bilo nemogoče. 
Če si bo ta prevarant samo drznil stopiti na italijanska tla, ga bodo poslali na prisilne počitnice v Porto Azzurro; tako je zapretila Flora v tistih dneh, ko je mamica toliko jokala. 
Iz košarice je ukradel grisin in odšel ven skozi glavni vhod, saj se ni želel pokazati v kuhinji. 

Spustila se je noč, ampak vseeno je opazil, da aprilia še ni parkirana v garaži. 
Otipal je žep in se prepričal, da ni pozabil baterije. 
Bila je zeleno polakirana ploščata škatlica s steklenim pokrovom, skozi katerega je pronicala svetloba; na njej je bila upodobljena grda cerkev, ob kateri je pisalo: Ko šel sem na Črno goró, sem tale spominček prinesel, zate samo! 
Pred nekaj leti mu jo je prinesla Flora z župnijskega izleta.

Prižgal je luč in za seboj zapahnil vrata. 
Zdaj je lahko nemoteno delal. 
Z nogo je umaknil nekaj škatel in pri tem skušal biti karseda glasen. 
Tišina. 
Z dlanjo je nekajkrat potolkel po lepenki in prisluhnil. 
Nič. 
To se mu je zdel dober znak, vendar je za vsak slučaj premaknil škatlo kar z metlo in jo previdno, le z dvema prstoma privzdignil. 
Videti je bilo, kot da je miš mrtva. 
Otrplo je ždela v kotu kletke, ležeč na hrbtu s čisto negibnimi tačkami. 
Vzel je škarje za živo mejo in jo večkrat zbodel. 
Zares je bila mrtva. 
Potresel je kletko in žival je neokretno zdrsnila z ene strani na drugo.

Že spet sam, kot v tistih davnih časih...

Enkete penkete pinkete 

cukate mukate rukate

Ponavljal si je uspavanko in objemal blazino. 
Morda bo čas minil hitreje, če opazuje viteze na stropu. 
Tik-tak, tik-tak, v tišini stenska ura iz predsobe. 
Čas je okrogel, vsi dnevi so enaki. 
Vedno je tam in kroži, kroži. 
Če kdo prihaja po privozu, bo smuknil noter skozi oknice in se z glavo navzdol znašel med vitezi na stropu. 
Corrado je z glavo navzdol končal pod konjem enookega jezdeca, Konstantina. 
Moraš zaspati! 
Moraš zaspati! 
Še za pet minut zatisniti oči in dihati globoko kot Flora, ki zvečer ponavadi zakinka na stolčku v kuhinji; zdaj je angel Duccio zadremal, gotovo ni vzdržal, lahko vstaneš. 
Vendar čisto potiho, z bosimi nogami. 
Moj bog, kako dolg je hodnik! 
Je bil tudi pred eno uro tako dolg, ali se je morda v tem času podaljšal? 
Mamica je počivala, verjetno tudi Flora; spodaj je bilo vse tiho. 
Ko pa bi moral pritisniti na kljuko, te prešine strašen dvom; kaj če angel Duccio ni zadremal? 
Kaj če ti tiho sledi in se dela, kot da nič ni? 
Rajši si ponavljaš drugo izštevanko, ampak samo v mislih, da te ne bi slišal:

Notri je bilo mračno, zaudarjalo je po prahu; nikjer nobenih oken, samo majhna lina, ki je, obsojena na motno šipo, gledala na podstrešno stopnišče. 
Kup pohištva: omara z zamazanim ogledalom, mizica, ki je ležala na večji mizi, divan, nastlan s kodri las, in skladovnica predalov. 
Zaprl je vrata in prižgal luč - žarnico, ki je na žici visela sredi sobe. 
Skrinja je bila polna metuljev; če bi jo odprl na stežaj, bi sfrfotali ven. 
Stvari, ki jih je iskal, so ležale na dnu, najprej šop časopisov, pa nekaj starih krožnikov, ovitih v slamo. 
Nadel si je visoki klobuk s čopom in znakom smrti, pa še pas s pištolo in naboji. 
Stopil je pred ogledalo. 
Celo angel Duccio bi se ga ustrašil. 

Skrbno je obrisal umivalnik, zgnetel vse papirje v kepo, jih vrgel vanj in zažgal. 
V hipu so zagoreli, oblak dima je legel na fajanso. 
Očistil je umazanijo z vlažno krpo in splaknil. 
Potem je odprl vratca pod umivalnikom in povohal. 
Krasno, sploh ni zaudarjalo. 
Vrečka je bila nepredušno zaprta. 
S prstom se je dotaknil malega plastičnega ovoja. 
Bil je vlažen, mehak. 
Rdeča ribica je verjetno že zgnila. 

