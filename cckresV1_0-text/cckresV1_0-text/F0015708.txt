Manj otrok, manj zaposlenih

Zato nas moti, ker je skušal Triglav postaviti združenje na svojo stran, da bi zagovarjalo njihov model lastninjenja. 
S tem se nismo strinjali in dejansko je postalo delovanje v združenju bipolarno. 
Preveč se ukvarjamo s temi problemi namesto s problemi slovenskih zavarovalnic jutri, ko se bo trg še bolj odprl. 
Za to imamo manj kot tri leta časa in bi se morali več ukvarjati s tem. 
Razumem pa Nado Klemenčič, ki si prizadeva, da bi za svoj delež čimveč iztržila. 
Toda to ni cehovski problem."

Na gimnaziji v Murski Soboti bo jutri 2. državno srečanje mladih raziskovalcev - osnovnošolcev Slovenije. 
Udeleženci bodo sodelovali s 143 raziskovalnimi nalogami iz fizike in astronomije, matematike, kemije, biologije, ekologije z varstvom okolja, računalništva in informatike, tehnike, slovenskega jezika in književnosti, geografije, zgodovine, etnologije, sociologije in psihologije. 
Pogoj za sodelovanje je bila predhodna udeležba mladih raziskovalcev na regijskih srečanjih, ki so potekala v Ljubljani, Celju, Idriji, Mariboru, Velenju, Kopru, Novem mestu, Murski Soboti in na Ptuju. 
Avtorji nalog, ki so bile na regijskih srečanjih izbrane za najboljše, jih bodo tudi tokrat predstavili strokovni komisiji. 
Ta bo preverila njihovo samostojnost pri oblikovanju naloge, raziskovalni pristop, metode dela in rezultate, sistematičnost in smiselnost podanega gradiva ter splošno razgledanost. 
V računalništvu in informatiki je srečanje na državnem nivoju že potekalo v okviru Festivala računalništva v Ljubljani, sicer pa je srečanje mladih raziskovalcev, kakršno bo v Murski Soboti, edina tovrstna prireditev osnovnošolcev na državnem nivoju.

Zunajparlamentarna stranka Krščansko socialna unija (KSU) namerava vložiti pobudo za začetek zbiranja 40.000 podpisov v podporo zahtevi za razpis predhodnega posvetovalnega referenduma o vstopu Slovenije v zvezo Nato. 
Za pomoč pri zbiranju potrebnih tisoč podpisov za vložitev pobude v državni zbor se bodo obrnili predvsem na Novo stranko in Skupino Neutro, pričakujejo še podporo Mladega foruma ZLSD, k sodelovanju pa bodo povabili SNS in SMS.

Štirje z desetimi pravilnimi

