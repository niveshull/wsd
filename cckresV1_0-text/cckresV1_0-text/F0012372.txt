Sploh ni naključje, da se Putin ni niti poskušal postaviti na stran Jelcina (Jelcin namerava jeseni, verjetno najprej v Nemčiji, izdati novo knjigo spominov). 
Solženicin je razkril vsaj del razlogov za tako njegovo stališče. 
Dejal je: "Pri Putinu nisem občutil niti najmanjše opitosti z oblastjo. 
Izredno dobro razume notranji in zunanji položaj države in se povsem zaveda vseh problemov, ki jih je podedoval po svojem predhodniku. 
Prepričan sem, da Rusijo končno vodi državnik, ki se ukvarja izključno z reševanjem realnih problemov, politik bistrega in pronicljivega uma ter skrajno uravnovešen in obziren človek."

Kako hoče organizacija (ali revija ali karkoli je že) Viva skrbeti za manjšo vinjenost za volanom, ko pokaže avtomobilsko nesrečo, kot naj bi bila videna iz voznikove perspektive? 
Nesreča, ki se očitno zgodi ponoči v deževnem vremenu, lahko ima še vsaj deset drugih vzrokov. 
Še več. 
V televizijskem oglasu in nesreči sodeluje tudi štoparka, ki je na koncu srečna, "da je preživela". 
A je torej (vizualno) sporočilo oglasa "Ne štopaj, ker se rado zgodi, da se bo tvoj dobrotnik zaletel" ali "Ne pobiraj štoparjev, ker je statistična verjetnost, da se zaletiš, veliko večja, če imaš štoparja v avtu"? 
Upam, da se bo našla kakšna organizacija štoparjev, ki se bo vsaj pritožila na ta oglas, če ne že začela kampanje proti Vivi, češ, "Viva ne le poneumlja lastne bralce in širi lažno propagando, pač pa poskuša prodreti še na televizijo".

