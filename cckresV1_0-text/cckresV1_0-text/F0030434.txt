Informacije ogled po predhodnem dogovoru ali od ponedeljka do petka 9.−11. ure (vhod iz Rozmanove ulice) telefon 01 252 17 27 vstopnine ni

Arhitekturni vodnik po Ljubljani 39

Arhitekturni vodnik po Ljubljani 43

Arhitekturni vodnik po Ljubljani 49

Cekinov grad Muzej novejše zgodovine

Pobudnik gradnje novega mostu je bil ljubljanski župan Ivan Hribar. 
Z mostom, ki naj bi ga zgradili že ob cesarjevem jubileju, je želel na Dunaju zbuditi zanimanje za težave Slovencev in pridobiti dodatna sredstva za mestne projekte. 
Most je treba razumeti kot del širše mestne poteze, ki naj bi jo končala nova mestna hiša (Mestni dom) na Krekovem trgu. 
Mesto je za gradnjo mostu razpisalo natečaj, na njem pa so izbrali predlog dunajskega podjetja Pittel & Brausewetter, ki je imelo licenco za gradnjo mostov po sistemu inženirja Josipa Melana, profesorja na Visoki tehnični šoli v Brnu. 
Ta je razvil armiranobetonsko konstrukcijo s samonosno armaturo iz kovičenih rešetkastih nosilcev iz železa. 
Monumentalno obliko mostu je v secesijskem slogu zasnoval hrvaški arhitekt Jurij Zaninovich, ki je tedaj služboval v podjetju Pittel & Brausewetter in je pozneje deloval v Trstu. 
Oblika mostu izhaja iz dunajskih zgledov Wagnerjeve šole, ki jo je arhitekt obiskoval. 
Dostopa na most zaznamujejo štirje piloni z zmaji, simboli Ljubljane, namesto katerih so bili prvotno predvideni krilati levi. 
Sredino mostu krasita svečana medaljona z napisi in cesarjevimi inicialkami. 
Ograjo iz prefabriciranih balustrad krasijo svetilke, ki so bile prvotno na plin. 
Na mostu so prvič pri nas položili asfaltno prevleko. 
Fasada mostu je bila izvedena z ročnim štokanjem posebno pripravljenega betona, ki naj bi imel videz kamnite površine. 
Po tehnologiji za tiste čase najsodobnejši most je hkrati lep primer slogovno čistega secesijskega oblikovanja javnega prostora.

Informacije banka odprto od ponedeljka do petka 9.−13. in 14.30−17. ure telefon 01 425 01 55 telefaks 01 251 55 19

Arhitekturni vodnik po Ljubljani 111

Cerkev sv. Frančiška Asiškega

Vogalna stavba povezuje dve sosednji, ki ju je zasnoval isti arhitekt. 
Na Prešernovi cesti je bila v letih 1927—28 zgrajena najemna stanovanjska hiša Zbornice za trgovino, obrt in industrijo, na drugi strani je bila ob Gregorčičevi ulici v letih 1929—30 postavljena palača Trgovskega doma, tako da je mogoče spremljati razvoj arhitektovega sloga skozi čas. 
Na vogalni parceli v obliki kvadrata je arhitekt sestavil samostojni šoli, ki se stikata pod pravim kotom. 
Večja, trgovska akademija, je obrnjena proti glavni ulici, manjša, dvorazredna trgovska šola, pa je imela dostop iz stranske ulice. 
Arhitekt Vladimir Šubic je izkoristil razlike v statusu, velikosti in legi šol in na podobnem tlorisu razvil različne arhitekturne teme vhoda, veže, stopnišča idr. 
Vsaka šola ima svoj vhod, poleg tega sta še dva stranska vhoda na stopnišči, ki vodita do dveh hišniških stanovanj na vrhu stavbe. 
Fasada je še vedno urejena tripartitno, vendar je ta delitev že zabrisana z mrežo enakih oken. 
Gladko ploskev fasade členijo le povezane preklade nad okni in napušč. 
Pravilna oblika stavbnega telesa in poudarjene horizontale kažejo vplive funkcionalistične arhitekture. 
Vogal označuje le globus na vrhu strehe. 
Portala krasi šest kipov alegoričnih figur znanja, trgovine in industrije, ki jih je izdelal Boris Kalin.

Informacije ogled po predhodnem dogovoru telefon 01 427 22 18, 041 697 000 vstopnine ni

Stavba Moderne galerije je prvo pomembno delo arhitekta Edvarda Ravnikarja v Ljubljani. 
Za prve idejne skice se je nanj obrnil vplivni umetnostni zgodovinar Izidor Cankar že leta 1936, ko je Ravnikar sodeloval pri risanju izvedbenih načrtov za Narodno in univerzitetno knjižnico po zamisli arhitekta Jožeta Plečnika. 
Kraljeva banska uprava je Ravnikarju načrte uradno naročila leta 1938, torej še preden je leta 1939 odpotoval v Pariz k Le Corbusieru, svetovno znanemu arhitektu moderne. 
Prvotna zamisel stavbe zato izhaja iz Plečnikovega klasičnega arhitekturnega nazora in se tudi v obravnavi detajlov naslanja na arhitekturo NUK-a. 
Zasnova galerije je osno simetrična s poudarjenim srednjim kubusom. 
Fasada je v drugo gradivo prenesena iz fasade NUK-a, s podobnim strešnim vencem. 
Okna so ugreznjena v fasado, kar kaže na Semperjevo obravnavo fasadnega plašča. 
Podobno kot pri Plečniku so okvirji oken iz umetnega kamna, klasičnost je še poudarjena z motivom stebra v sredini. 
Okno vratarnice je prekrito s perforirano kamnito ploščo, saj bi odprtina motila simetričnost vhoda. 
Prav tako je tipičen Plečnikov motiv baldahin nad vhodom, le da tu hkrati rabi kot balkon. 
Zaradi nizkega kubičnega telesa in poenotene fasade na splošno velja, da je stavba primer moderne arhitekture. 
Nekaj več modernega duha je le v ureditvi razstavnih prostorov, saj so ti zasnovani kot labirint, osvetljen z zenitalno svetlobo.

Arhitekt Edo Mihevc je pri zasnovi prve poslovne stolpnice po Nebotičniku izhajal iz znamenitega Seagram Buildinga v New Yorku. 
Po zgledu te stavbe je Metalka oblikovana kot ozka škatla, ki jo ovija enoten plašč lahke obešene fasade. 
Prefabricirana fasada iz aluminija arhitekta Branka Kraševca je bila tedaj novost v slovenski arhitekturi in proizvod domače tehnologije. 
Fasada ni bila le simbol tehnološkega napredka, ampak tudi znak veletrgovine s kovinami. 
Stavbo so postavili za obodom historične zidave, v skladu z načelom, da morajo biti visoke stavbe odmaknjene od roba ulice. 
Tudi ta Mihevčeva stavba je bila zgled za zidavo številnih poslovnih stolpnic. 
Tako kot Nebotičnik v 30. letih je tudi Metalka v 60. dokazala, da slovenska arhitektura ni zaostajala za razvojem v Evropi.

Stanovanjski stolpnici na Kersnikovi ulici 1969–71 arhitekt Milan Mihelič Kersnikova ulica 10–12

Stolpnici sta primer zgoščanja mestnega središča z gradnjo stanovanj v tradicionalnem stavbnem kareju v 60. letih. 
S tem se je postavilo tudi novo prostorsko merilo. 
Stavbi sta zasnovani tako, da je konstrukcija, ki jo sestavljajo jedro in nosilni parapeti, vidna na fasadi. 
Tako je arhitekt Milan Mihelič ustvaril enoten motiv mreže, ki jo, razen vogalnih balkonov, zapolnjujejo različna polnila. 
Profili parapetov in podpornih sten spominjajo na lesene sklade in na fasadi ustvarjajo igro svetlobe in sence. 
Križna konstrukcija se pokaže v izvotljenem pritličju.

Arhitekturni vodnik po Ljubljani 205

Mešan stavbni otok, ki ga sestavlja več raznovrstnih avtorskih arhitektur, je postopoma nastajal skoraj sto let. 
Secesijska stavba nekdanje Katoliške tiskarne je bila zgrajena leta 1908, Plečnikov "Peglezen" leta 1934, po načrtih arhitekta Edvarda Ravnikarja so zgradili Tiskarno Ljudske pravice s pisarniškim blokom, imenovanim "Kanarček", leta 1961, vezni poslovni stolp istega arhitekta pa leta 1982. 
Po izselitvi tiskarne v predmestje in po rušitvi nekaj dotrajanih stavb v notranjosti stavbnega otoka so z dozidavo novih stavb dobile novo vsebino tudi opuščene. 
Rekonstrukcija stavbnega otoka je pomemben prispevek k oživljanju ožjega mestnega središča z novimi, mešanimi dejavnostmi. 
V zgoščeni obliki se tukaj prepletajo nova stanovanja, poslovni prostori, trgovine, fakulteta, inštituti in garaža. 
Arhitekta Andrej Černigoj in Jadranka Grmek sta za zasebnega investitorja zasnovala nov poslovni objekt ob Ljubljanici in stanovanjsko krilo v notranjosti stavbnega otoka, arhitekt Andrej Mlakar pa je za Univerzo stavbi opuščene tiskarne povezal v Pravno fakulteto. 
Pri obojem je šlo za zahtevno nalogo organizacije različnih programov pri veliki gostoti in strnjeni zidavi. 
Nastala je hibridna arhitektura različnih stavbnih teles, ki spoštuje značaj lokacije in se odziva na okolico. 
Mehko oblikovana fasada poslovnega krila spremlja tok reke in ga odseva v steklu. 
Arhitektu Mlakarju pa je uspelo spomeniško zaščiteno secesijsko arhitekturo in industrijsko dvorano povezati v enotno oblikovan in sodoben ambient fakultete. 
Pred novim vhodom, ki je označen z nadstreškom, stoji kip prvega slovenskega pravnika, delo kiparja Mirsada BegiÊa.

Poslovna stavba Linde 2001–2002 arhitekta Matej Vozlič in Vesna Vozlič Košir Vodovodna cesta 99

Arhitekturni vodnik po Ljubljani

36 Krisperjeva hiša 1901 arhitekt Maks Fabiani Miklošičeva ulica 20

73 Križanke Festival Ljubljana 1952–56 Trg francoske revolucije 2

