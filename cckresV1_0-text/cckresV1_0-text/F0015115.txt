Prevod: Tone Dolgan Strokovni pregled: Igor Pribac Jezikovni pregled: Barbara Frelih Priprava za tisk: Jan Jereb Tisk: Ulčakar & JK Naklada: 600 izvodov Ljubljana, december 2007 Prva izdaja ISBN: 978-961-260-000-6 Knjiga je izšla s podporo Ministrstva za kulturo RS.

Če bi mi postavili to vprašanje – in v določenem smislu bi lahko rekel, da ste mi ga –, bi vam rekel, da v primerjavi z g. 
Chomskim postopam precej bolj zadržano, da ne grem tako daleč. 
Priznavam namreč, da ne morem niti opredeliti niti predlagati – in za slednje imam še močnejše razloge – idealnega družbenega modela, v katerem bi lahko funkcionirala naša znanstvena oziroma tehnološka družba. 
Po drugi strani pa se mi zdi bolj od vseh drugih neodložljiva in nujna naslednja naloga: treba bi bilo pokazati in razkriti – tudi tam, kjer so zakrita – vsa razmerja politične moči, ki dejansko nadzorujejo družbeno telo, ga zatirajo ali tlačijo. 
Povedano drugače, vsaj v evropski družbi je običajno razmišljanje, da je oblast osredotočena v rokah vlade in da se izvaja prek določenega števila posebnih institucij, kot so vladni organi, policija, vojska in državni aparat. 
Vemo, da so vse te institucije ustvarjene zato, da v imenu naroda ali države oblikujejo in posredujejo množico odločitev, da te odločitve uresničijo in kaznujejo neposlušne. 
Toda mislim, da politično oblast posredno izvajajo tudi nekatere institucije, za katere se zdi, da s politično oblastjo nimajo nič skupnega in da so od nje neodvisne. 
Pa niso. 
Vemo, da to velja za družino; vemo tudi, da sta univerza in na splošno ves šolski sistem – za katera se zdi, da razširjata le znanje – ustvarjena zato, da na oblasti ohranjata določen družbeni razred in izključujeta instrumente oblasti drugega družbenega razreda. 
Institucije vednosti, socialnega varstva in skrbstva, na primer medicina, prav tako prispevajo k podpori politične oblasti. 
Tudi v psihiatriji je to v nekaterih primerih tako očitno, da je kar škandalozno. 
Zdi se mi, da je resnična politična naloga v družbi, kakršna je naša, kritika delovanja institucij, ki so videti nevtralne in neodvisne. 
Kritizirati in napasti jih je treba tako, da bo politično nasilje, ki se je prek njih prikrito izvajalo, razkrinkano in se mu bo mogoče postaviti po robu. 
Ta kritika in ta boj se mi zdita bistvenega pomena iz dveh različnih razlogov. 
Prvič, ker politična oblast deluje veliko globlje, kot si mislimo. 
Obstajajo središča in nevidne, slabo poznane točke podpore tej oblasti. 
Njen resnični odpor, njena resnična 40

nameravam razmerje med družbenimi vedami in konceptom »človeške narave«. 
Da bi v enem zamahu naznanil osnovno idejo, ki se je v tem seminarju ne bom naveličal ponavljati (in upam, da jo bom tudi poglobil in razčlenil), postavljam naslednje retorično vprašanje: se nismo morda znašli v zgodovinskem položaju, ki prvič dopušča popolno sopostavitev nekaterih socioloških kategorij (na primer koncepta fleksibilnosti in vseživljenjskega izobraževanja) in nekaterih bioloških konceptov (na primer koncepta neotenije, tj. kroničnega nadaljevanja otroških stanj tudi pri odrasli osebi), ki opisujejo pomembne lastnosti vrste homo sapiens? 
Če je to res, tedaj »človeška narava« nikakor ne bi bila le nekaj, kar zadeva izvor, le nekakšno daljno izhodišče ali ozadje družbene prakse, temveč bi pridobila do zdaj neznan pomen. 
To bi namreč pomenilo, da je prišlo do kratkega stika med naravo in zgodovino, med biološko stalnico in kulturno spremenljivko, med »od zmeraj« in »prav zdaj«. 
Naj ponovim, da je vprašanje retorično. 
Menim namreč, da do te sopostavitve danes zares prihaja. 
Osrednjo nit seminarja bi lahko drugače izrazili tudi z besedami »biologija in postfordistična družba«. 
Ko omenjam postfordizem, želim sugerirati, da »človeška narava« postaja neposredna vsebina družbenega življenja na čisto posebni zgodovinski stopnji: ko so na delu vse človeške sposobnosti od govora do čustvovanja, od sposobnosti učenja do estetske senzibilnosti. 
Ne smemo torej misliti, da biološki dejavnik neposredno in linearno določa zgodovinsko-družbeno dogajanje. 
Nasprotno, misliti moramo celoto zgodovinsko-družbenih pogojev – omenjeni postfordistični kapibravnavati

ornih kategorij (ali vzorcev ali epistemoloških indikatorjev) predpostavlja neko biološko podlago. 
Povejmo drugače, čeprav »epistemološki indikator« ne opredeljuje nobenega določenega pojava (ker se bolj nanaša na način, na katerega je strukturirana njegova upodobitev), vseeno temelji na neki vrstno posebni empirični realnosti – na prirojeni govorni sposobnosti, na značilnih strukturah besednega mišljenja itd. 
Torej, človeška narava v vsem in povsem sovpada z empirično realnostjo, ki tiči za »epistemološkimi indikatorji«; potemtakem se ne razlikuje od celote materialnih pogojev, na podlagi katerih se oblikujejo apriorne kategorije. 
Foucault na nekem mestu pravi: »Morda je razlika med g. 
Chomskim in menoj v tem: ko govori o znanosti, verjetno misli na formalno organiziranost znanja, medtem ko sam govorim o znanju samem, kar pomeni, da mislim na vsebine različnih znanj, ki so razpršene v določeni družbi, jo prežemajo in se vzpostavljajo kot temelj vzgoje, teorije, prakse« (prav tam: 32). 
Pravilno. 
Treba je le dodati, da gre pri razpravi o človeški naravi natanko in zgolj za »formalno organiziranost znanja«. 
Dokler se oklepamo »vsebine različnih znanj«, zlahka vzbudimo dvome o obstoju metazgodovinskih stalnic. 
To resda ni težko narediti, vendar je tudi brez pomena. 
5. kritika choMskega Nezadovoljstva s Chomskim v Eindhovnu ni težko povzeti: Chomsky spremenljivo vsrka v nespremenljivo, zgodovino zvede na metazgodovino. 
Lahko bi se izrazili bolj niansirano in previdno, toda to je bistvo. 
Ne sme nas zapeljati iskrena politična vnema, ki jo kaže voditelj srečanja v Porto Alegreju. 
Chomsky meni, da »dostojna družba« potrebuje naturalistični popravek skrivenčenosti, ki so sad zgodovine. 
Kot smo videli, je govorna ustvarjalnost (in – posredno – ustvarjalnost dela ter znanstvenega raziskovanja) prirojena lastnost homo sapiensa, ki jo je treba vedno znova uveljaviti zoper nenaravne in zato neupravičene zahteve tega ali onega sistema oblasti. 
Izpeljati neki družbenopolitični ideal iz biološke stalnice dejansko pomeni izgnati družbeno in politično spremenljivost ali vsaj brzdati zlo, ki ga ta spremenljivost prinaša. 
80

ške narave, in koncept moči, ki je po Foucaultovem mnenju popolnoma neodvisen od predhodne definicije tega, »kaj je« človek, saj je odvisen od takšnih ali drugačnih razmerij med silami. 
Medtem ko pravičnost (po mnenju Chomskega) izhaja iz naravnega reda, moč (po Foucaultovem mnenju) razen zgodovinske in minljive nima nobene druge legitimnosti. 
Seveda sta pojma v medsebojnem razmerju in vsebujeta drug drugega, toda način njune korelacije je odvisen od tega, kateremu podelimo primat. 
Za Foucaulta je »pravičnost« stranski učinek ali posledica razmerij moči; za Chomskega je morebitna zahteva nekega družbenega razreda po večji »moči« utemeljena, če je utemeljena v kriteriju pravičnosti, ki izhaja iz človeške narave. 
Znotraj globalnih protestnih gibanj, ki danes zasedajo javno prizorišče (kot mnogi drugi tudi sam menim, da je etiketa »protiglobalistično« dvoumna in neupravičena), imajo ideje Chomskega posebej močen vpliv. 
S tem hočem reči, da imajo vpliv tudi na tiste, ki niso nikoli prebrali niti enega njegovega stavka – objektivni vpliv, ki pove nekaj o načinu obstajanja teh gibanj. 
Zdi se mi, da njihovi privrženci upravičeno menijo, da imajo opraviti s »človeško naravo« oziroma s temeljnimi lastnostmi človeške vrste, zato se zdi, da jim je razredna tematika (deloma) tuja. 
Bolj kot za kritiko dominantnih proizvodnih odnosov jim gre za obrambo človeštva, okolja, svobode izražanja in nekaterih osnovnih pogojev za reprodukcijo vrste. 
Chomsky dandanes narekuje »splošno občutje« globalnega gibanja, ker njegovo preučevanje človeške narave, torej vidikov našega življenja, ki jih ni mogoče zvesti na določeno kulturo, omogoča razmislek o situaciji, ki je svetovna (in potiska v ozadje družbeno-zgodovinske partikularizme). 
Tako Chomsky kot sodobna gibanja kar najodločneje poudarjajo temeljne elemente, ki so značilni za eksistenco človeštva, zato srce teh gibanj bije bolj za »pravičnost« kakor za »moč« (in tem manj za »prevzem oblasti«). 
Po mojem mnenju je v tem »chomskizmu« gibanj nekaj resničnega in nekaj neresničnega. 
Resnično je naslednje: povsem realistična je misel, da je biološka stalnica postala danes surovina družbenih konfliktov oziroma da se nespremenljiva metazgodovina pojavlja v središču najsodobnejših delovnih in komunikacij83

Dogodek, o katerem pripoveduje Améry, pronicljivo povzema dialektiko med svetom in psevdookoljem. 
Psevdookolje od nekega trenutka naprej ne bodri in ne varuje, ampak postane jedro nevarnosti in grožnje. 
Bolje se je držati pomanjkanja, ki je lastno izgnanstvu in družbeni izkoreninjenosti. 
Vendar obstaja neki »toda«. 
Kljub vsemu je jalovo kar tako na hitro opraviti s potrebo po »prostoru običajev«. 
Améry to dobro ve. 
Tudi če se skrbno izognemo vsem pastem nostalgije, še vedno ostaja »potreba po življenju med stvarmi, ki nam pripovedujejo zgodbe« (prav tam: 104), po nekem čutnem ugodju, povezanim z našim življenjskim kontekstom. 
To je kot hoja po nevarno ozkem grebenu: pri omenjenem ugodju gre za zgodovinsko stavo, ne pa za nekaj vnaprej zagotovljenega. 
Gre za nalogo, ki je pred nami, ne za dediščino. 
Še bolje rečeno, gre za spoznanje, ki lahko splava na površje samo v izkušnji nekega izgnanstva v Belgiji ali v izkušnji popolne velemestne odtujenosti. 
Običaj – tj. etos – je treba razumeti kot čisto nasprotje »korenin« oziroma psevdookolij; še več, kot nekaj, kar je mogoče prepoznati šele takrat, ko naposled izgine vsaka sled »korenin«. 
Toda vse to ne spada k naši temi, vsaj ne neposredno. 
Se opravičujem za zastranitev. 
8. svetne izkušnje Naj zdaj naštejem še druge svetne izkušnje, ki jih lahko postavimo ob izkušnjo izgnanstva. 
Vse te izkušnje so trenutki resnice, saj se psevdookolja v njih pokažejo kot to, kar v resnici so – »psevdo-«. 
Dolgčas je duševno stanje človeka, ki se – povsem neposredno – spoprijema z neizoblikovanim, nedoločenim življenjskim kontekstom v čisti obliki, namreč s kontekstom, ki ga ni mogoče povezati s kakšnimi določenimi operativnimi nalogami. 
Sicer pa je znano, da dolgčas tvori celoto z zaznavanjem praznine, z nepopolnjivim intervalom med tem in onim običajnim dejanjem, z morečo nesprijetostjo s posameznimi stvarmi in dejstvi. 
Zamislimo si, da smo se znašli v nekem majhnem lombardskem mestecu, ki ga ne poznamo, da smo zamudili vlak, da mora106

aj PovzaMeM prejšnji poglavji. 
Razprava med Chomskim in Foucaultom leta 1971 je pokazala na globok prepad, ki še traja, med naturalističnim in historičnim materializmom oziroma med biološko in družbeno analizo. 
Foucault zavrne pojem (metazgodovinske, nespremenljive) »človeške narave«; Chomsky ga brani, a ga razume tako, da zgodovinsko-družbeni praksi odvzame vsakršno pristno avtonomijo. 
Mi smo se odločili, da bomo biološki stalnici namenili mesto, ki ji pripada, in se vprašujemo, kje in kdaj prihaja na površje zgodovinsko-družbenih pojavov in privzame empirične ter kontingentne poteze. 
Povedano na kratko, prizadevati si je treba za premostitev prepada med naturalizmom (ki je slep za zgodovino) in družbenimi vedami (ki so v najboljšem primeru ravnodušne do tega, kar vztraja nespremenjeno »od kromanjonske dobe dalje«). 
Med hermenevtičnim postmodernizmom in kognitivizmom, ki ignorira zgodovino, moramo najti tretjo pot – ne pot, ki preostane, ampak močno pot. 
Da bi zacelili prelom med biološkim in kulturnim človekom, se moramo hkrati vprašati, kako naj razumemo »človeško naravo« in v katerih družbenih pogojih ta »narava« preneha biti ozadje ali izhodišče in postane popolnoma vidna v svojih značilnih potezah. 
Da bi odgovoril na prvo vprašanje sem uporabil »tradicijo skromnosti«, z drugimi besedami, tisto smer biološkega in antropološkega razmišljanja, ki poudarja pomanjkljivo instinktivnost človeške živali. 
Zanjo so značilni: potencialnost ali nespecializiranost; neotenija ali ohranjanje otroških potez tudi v odrasli dobi; odsotnost nedvoumno in podrobno opredeljenega okolja in torej odnos z delno nedoločenim življenjskim kontekstom – s »svetom«.

