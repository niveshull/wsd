Leta 1776 je Linhart komaj dvajsetleten vstopil v cistercijanski samostan v Stični, njegovo meniško ime je bilo Kristijan. 
V času njegovega bivanja tam so se zvrstili številni škandali kot na primer, da niso dobivali perila, ki bi jim ga moral priskrbeti opat, v samostanu so bile prepovedane določene knjige, denar od maš se je pobiral v zasebne namene in denarja, ki je bil namenjen za štipendije, niso porabljali za šolanje … 
26. oktobra 1778 je Linhart izstopil iz samostana.

Županova Micka je za takratni čas odpirala številne aktualne teme: zdrav, naraven in pošten kmet nasproti pokvarjenemu in lahkoživemu plemstvu, problem narodne identitete med kmečkim slovenskim prebivalstvom in plemiškim nemškim prebivalstvom, v komediji se revolucionarni duh kaže skozi pametno kmečko dekle, ki se s svojo iznajdljivostjo izmuzne pohotnemu plemiču. 
Posebej pomemben dokument v Županovi Micki je jezik, ki je odraz tedanjega živega jezika. 
Glede izvirnika se Linhartova komedija razlikuje v spremembi imen nastopajočih, dogajanje je Linhart prestavil na Gorenjsko, preselil situacijo iz mlina k županu, zamenjal motiv portreta z motivom prstana … 
V komediji je izhajal iz domačega okolja, dotaknil se je tudi kritike razmer v šolstvu (problem nepismenosti). 
V tokratni uprizoritvi smo želeli prikazati tiste plati komedije, ki so še zmeraj aktualne, zato je tudi jezik sodobnejši in dogajanje postavljeno v današnji čas, v ospredju je razlika med kmečkim in mestnim prebivalstvom. 
Komedijo, ki predstavlja temelj slovenske dramatike, smo želeli približati našemu občinstvu in pokazati, da Linhartov humor ostaja živ vse do danes.

Anton Tomaž Linhart, jubilejna monografija ob 250-letnici rojstva, Slovenski gledališki muzej, 2005.

Mirko Zupančič: Literarno dela mladega A. T. Linharta, Slovenska matica, Ljubljana, 1972.

Zagotovo pa je naslednje spoznanje, ki ga brezprizivno smemo zapisati za Slovensko ljudsko gledališče Celje: da je pomembna umetniška ustanova, z estetsko prebojnostjo in prepoznavno estetiko.

Slovensko ljudsko gledališče v Celju ali SLG Celje, sprva poimenovano Okrožno gledališče , nato Ljudsko gledališče , kasneje Mestno gledališče in 1957. leta Slovensko ljudsko gledališče, je imelo in ima prav poseben pomen ter mesto v slovenski in nacionalni mreži poklicnih gledališč: že ob svoji ustanovitvi je imelo osnovo in podlago v bogati tradiciji, ki pa jo je s profesionalizacijo samo še reguliralo in poglobilo. 
Svoje delovanje je postavilo na raven enega najpomembnejših stebrov slovenske gledališke omike. 
Razmere, v katerih je bilo ustanovljeno, so najverjetneje narekovale, da je po kulturnih in gledaliških belih lisah, ki so ostajale na zemljevidu Slovenije po letu 1945 in katastrofičnosti vojnega časa ter v povojni obnovi, treba neovirano zagotoviti tudi temu znamenitemu mestu gledališko ustanovo, ki bo reprezentirala najvišje umetniške in kulturne vrednote. 
Politični čas v letih »prve petletke« je bil bolj ali manj (pogojno zapisano) naklonjen (predvsem zaradi prizadevanj posameznikov) takim tendencam, a kljub temu ni šlo brez težavnih in vztrajnih prizadevanj celjske kulturne elite, izobražencev in gledaliških zanesenjakov, ki niso klonili pod težo negativnih argumentacij.

Po spominskih zapisih, povezanimi z gledališči, ki so izšli v dveh zbornikih SLG Celje (1986 in 2006), je predvsem prišel čas tudi za analitično razmišljanje in prispevek o celjskem gledališču kot o bistvenem delu v območju slovenske gledališke historografije in teatrologije.

V tistih razgibanih mesecih po marčni revoluciji je bilo še več predstav, deloma v gledališki dvorani, deloma v stari Grofiji in ta dejavnost se je obdržala do leta 1852, torej dlje kot v Ljubljani. 
Po dvanajstih letih (1864) se je znova obudila v Čitalnici, po letu 1895 pa je prevzelo skrb za dramske predstave Celjsko pevsko društvo oz. njegov Dramatični odsek, ki je prirejalo predstave v dvorani narodnega doma.

Takoj po osvoboditvi 1945. leta je bilo ustanovljeno na amaterski bazi Okrožno gledališče, preimenovano leta 1947 v Ljudsko gledališče in leta 1950 v Mestno gledališče.

Prav gimnazijska učna pravila so v največji meri višješolce seznanjala s snovjo evropske dramatike in teorije (grška dramatika, elizabetinska in nemška dramatika – predvsem Goethe, Lessing, Schiller …); s pisanjem, govornimi vajami in predstavitvami dialogov iz posameznih besedil so imeli izhodiščna znanja za »uprizoritvene namene«, ki so lahko poučevali in kultivirali svoje občinstvo.

V razpravi o celjskih grofih, ki jo objavlja Dolenc v svoji knjižici Kazenska pravda zoper Veroniko Deseniško (1930: 5), piše naslednje: … 
Ni da bi hotel kontrolirati pesniški polet teh dramatikov, niti ne mislim postavljati usode Veronike Deseniške na trdno historično podlago. 
Mikalo me je pa vendar, da orišem zunanje pravno historično obeležje, iz katerega se je mogla tragična usoda Veronike izobličiti v prepričanju, da ostane Veronika Deseniška baš ob studiju njene t. zv. kazenske pravde v luči pravne zgodovine šele prav pesniških umotvorov vredna junakinja.

Pa vendarle: Slovensko ljudsko gledališče Celje, kot to lahko razbiramo iz ogromno ohranjenega dokumentarnega gradiva, prav nikoli ni bilo nekakšno obrobno, provincialno gledališče, čeprav je tako menil marsikateri človek, le da mu v slovenski gledališki kulturi, časopisnih in kasneje medijskih odzivih ter kritiških zapisih niso posvečali tako »velike« pozornosti, kot sta jih bila deležna SNG Drama Ljubljana in SNG Maribor (Drama).

Povabilo je zagotovo priložnost, ki jo moraš dobro izkoristiti, saj so premiere v hišah obiskane in si opažen. 
Če delaš dobro, boš z vso pravico lahko pričakoval nova povabila. 
Hvaležen sem danim priložnostim, dejstvo pa je, da diplomska predstava pomeni prvo odskočno desko. 
Če si pri tem uspešen, seveda.

