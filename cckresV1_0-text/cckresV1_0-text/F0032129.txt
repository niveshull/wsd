Komentar:

Mariborsko izzivanje Gasparija pa ni edini sveži primer nerazumevanja slovenskih finančnih posebnosti. 
Drugi primer pomenijo predlogi, kako preprečiti poneverbo lastništva delnic, do kakršne je prišlo pri 1.560 ukradenih Krkinih delnicah. 
Zlasti pravniki radi razlagajo, da je centralni register pri KDD zelo pripraven za takšne goljufije. 
Po njihovem mnenju bi morali uvesti dvostopenjski sistem: delničarji bi knjižili svoje delnice pri borzni hiši ali banki, ki bi bila zavedena v osrednjem registru kot lastnica svojih delnic in tudi delnic strank. 
Ker v borznih hišah poznajo svoje stranke, naj bi bilo manj verjetno, da bi posredovali pri prodaji delnic s sumljivim izvorom.

