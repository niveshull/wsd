Z ministrom dr. Dušanom Kebrom se je dr. Lucija Čok pogovarjala o izvrševanju zakonskih predpisov s področja zdravstva v vzgojno izobraževalnih zavodih, o skupnem poimenovanju otrok s posebnimi potrebami, o zdravstvenih pregledih športnikov in o skupnih investicijah. 
Med drugim sta se dogovorila, da se oblikuje medresorska skupina obeh ministrstev, ki bo spodbujala in usklajevala povezljiva področja obeh ministrstev, predvsem pa kakovost šolske prehrane, zdravje mladine, preventivo, higienske standarde, šport, rekreacijo. 
In končno naj bi se realizirali tudi preventivni zdravstveni pregledi športnikov, ki tekmujejo v uradnih sistemih nacionalnih panožnih športnih zvez. 
Poleg tega sta se ministra dogovorila tudi za skupne aktivnosti pri spodbujanju programov gibanja za zdravje in rekreativnih dejavnosti.

