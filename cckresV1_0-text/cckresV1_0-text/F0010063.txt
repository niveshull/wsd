Tudi če so bila razstavljena dela iz sedemdesetih let marginalizirana, načrtno odrinjena ali pozabljena, jih skozi prizmo devetdesetih gledamo z novega vidika, saj so sodobne slikarske prakse reafirmirale in ponovno aktualizirale njihova izhodišča in postopke. 
Med njimi se vzpostavi skupen kontekst, ki omogoča, da lahko govorimo o njihovi kontinuiteti. 
Tako dobimo jasno začrtano linijo, ki poteka poleg kanonizirane in nam omogoča vnovično definicijo tradicionalnih slikarskih praks in odkrivanje novih vzporednih linij v razvoju slovenskega slikarstva.

