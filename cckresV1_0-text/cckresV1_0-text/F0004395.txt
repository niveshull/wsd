V ospredje spet prihaja možnost, da bo reševanje zadeve nazadnje končalo pred arbitražo. 
Pogajalci ste imeli verjetno pod drobnogledom tudi to možnost. 
Slovenija je svoje zahteve po Piranskem zalivu zagovarjala na osnovi katastrskih meja, Hrvaška pa se je sklicevala na naravne meje. 
Namenjanje prednosti naravnim mejam je navsezadnje vsaj do neke mere omejeno, kajti mednarodno pravo upošteva institute, kot je pravica ozemeljsko in obalno zaprtih dežel do svobodnega morja. 
Če prav razumem, se koncept naravnih meja v praksi vrednoti omejeno ...

Pri jadrnicah te velikosti je sprednja kabina (lahko) najboljša, predvsem zato, ker je najbolj oddaljena od motorja in najbolj prometnega vozlišča na barki, vhoda v kabino. 
Tega se je zavedal tudi naročnik, ki je hotel od kabine več kot zgolj od drugih prostorov s steno ločeno dvojno ležišče. 
Na njegovo željo je izdelovalec pred obstoječo in konstrukcijsko potrebno steno postavil še eno, od prvo oddaljeno 40 centimetrov. 
Ker je nova stena prevzela vlogo nekdanje, je od te "podedovala" vrata, in ker prva stena konstrukcijsko ni več tako pomembna, je dobila veliko večji izrez, zaradi česar je kabina bolj "zadihala". 
Po zaslugi te spremembe je kabina sploh postala kabina; dobila je predprostor z dvema omarama, ki odlagalne prostornine povečujeta za več kot 100 odstotkov, kajti obe omarici ob ležiščih sta seveda manjši. 
Če temu prištejemo še globoki polici, ki tečeta ob bokih, in omaro, ki na koncu kabine meji na sidrni prostor, je jasno, da ima sprednja kabina vse lastnosti udobne lastniške kabine. 
Ker na bokih ni oken, prihaja svetloba s stropa, kar povsem zadošča, saj je stropno okno veliko, dovolj veliko celo za zasilni izhod iz plovila. 
Poleg stropne neonske svetilke sta v kabini na primernih mestih še dve bralni svetilki. 
Ker je dvojno ležišče dolgo kar 223 centimetrov in na najširšem mestu široko 170 centimetrov, tudi višje osebe ne bodo imele težav s spanjem. 
Spodobna je tudi stojna višina, ki v predprostoru znaša 190 centimetrov.

