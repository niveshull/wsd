športnim potapljačem, ki so me 

Plovila…………………………………………………………………………….. 
26

Pravila varnega potapljanja………………………………………………………. 
32

Hidrostatični pritisk

Slišati pomeni, da zvočni valovi pridejo do notranjega ušesa, kjer se zvočna energija pretvarja v živčne impulze. 
V zračni atmosferi se zvočni valovi prevajajo do notranjega ušesa preko zraka, ki z vibracijami deluje na slušne organe (bobnič, slušne koščice) in preko lobanjskih kosti. 
Zaradi tega in zaradi počasnejšega širjenja zvoka v zraku je v atmosferi zraka sorazmerno lahko določiti smer izvora zvoka. 
V vodi se zvok prevaja do notranjega ušesa izključno preko lobanjskih kosti. 
Zvok pa se v vodi tudi hitreje širi in skoraj sočasno dospe v obe ušesi, zato je nemogoče določiti smer, iz katere prihaja. 
Ker se hrup strojev in ladijskega vijaka lahko sliši tudi več kilometrov daleč, moramo pri dviganju na površje z ogledom gladine nad seboj preveriti, če ni plovilo nad nami, da se mu izognemo, saj samo po zvoku ne moremo določiti njegovega položaja. 
Ob zvoku motorjev pa je najbolje, seveda če nam količina kisika v pljučih to dopušča, ostati v globini in počakati, da hrup pojenja.

Svetloba in vid v vodnem okolju

Večji valovi in močnejši tokovi zelo otežijo potapljanje, ker onemogočijo ustrezno nadihavanje in umiritev pred potopom. 
Valovi pa postanejo nevarni predvsem pri vstopu in izstopu iz vode ter pri potapljanju ob pečinah ali na skalnatih plitvinah. 
Pri velikih valovih sploh odsvetujemo vstopanje v vodo na skalnati obali, ker je potapljač v svoji opremi preveč okoren, da bi lahko med posamičnimi vali lovil ugoden trenutek za vstop. 
Skok v vodo pa je lahko usoden, če obale dobro ne poznamo, saj se višina vode stalno spreminja, pogled pod gladino pa je zastrt z razburkano vodo. 
Valovi nas lahko pri takšnem skoku tudi treščijo ob pečine, če ne ujamemo pravega trenutka zanj. 
Kadar moramo v takih okoliščinah zlesti iz vode, poskusimo najprej najti zavetrje, kjer bo voda nekoliko mirnejša. 
Če to ni mogoče, je potrebno najti primerno ravno skalno ploščo, na katero bi se lahko povzpeli. 
Potem počakamo na primeren val, s katerim bomo zaplavali do plošče in ki nas bo dvignil nanjo. 
Ko začutimo trdno oporo pod seboj, je potrebno čim hitreje vstati, sneti plavuti in se umakniti iz dosega valov. 
Valovi imajo namreč veliko moč, zato je vsako zadrževanje v njihovem dosegu na pečinah zelo nevarno. 
Kogar valovi zgrabijo, ga običajno prevračajo in kotalijo po skalovju ter ga težko poškodujejo, kar je imelo že večkrat tudi tragične posledice. 

Za mirno plavanje po vodni gladini ter nemoteno opazovanje dna in globin pod seboj moramo omogočiti stalen dotok zraka v potapljačeva pljuča. 
Zadrževanje vdiha pri daljšem opazovanju dna z gladine in neprestano dvigovanje glave zaradi preskrbe s kisikom predstavlja za potapljača velik napor, ki oteži pravilno pripravo za potop. 
Ta problem so skušali rešiti tako, da so v obod maske vgradili cevko (dihalko), ki je za glavo štrlela nad vodno gladino in omogočala nemoteno dihanje. 
Takšne maske pa so, kot smo že omenili, primerne le za opazovanje dna z vodne površine, ker so zaradi svoje velikosti okorne, imajo velik volumen in ne omogočajo izenačevanja pritiska. 
Pri prostem potapljanju so se zaradi tega bolj uveljavile dihalke z mehkim ustnikom, ki so samostojen del opreme in se uporabljajo skupaj s kompenzacijskimi maskami (sl. 10). 
Pri njih se cevka dihalke zatakne pod elastični nosilni trak maske ali je pritrjena nanj, njen ustnik pa se nahaja v ustih, ki jih maska ne pokriva in skozi katera potapljač diha, ko je na vodni gladini.

Proizvajalci ponujajo različne modele mokrih in polsuhih neoprenskih oblek. 
Za nezahtevne, rekreativne proste potapljače bi zadostovala že enodelna obleka brez kapuce, s kratkimi rokavi in kratkimi hlačnicami. 
Nekoliko zahtevnejši potrebujejo vsaj jopič z dolgimi rokavi in s kapuco, za dolgotrajnejše in globlje potapljanje pa še dolge hlače. 
Če ne želimo imeti rok polnih vreznin in odrgnin, so nujen del oblačila tudi rokavice (sl. 13). 
Za letno potapljanje ni potrebno, da so debele in iz neoprena, saj naj bi le ščitile pred poškodbami, v hladnejših obdobjih leta pa morajo zaščititi roke tudi pred mrazom. 
Kakor obleka se morajo tudi rokavice tesno prilegati, da ne ovirajo dejavnosti z rokami in ohranijo izolacijske lastnosti. 
V hladnejših dneh so nujno potrebne tudi neoprenske nogavice (sl. 14), ki ščitijo stopalo pred hitro ohladitvijo v mrzli vodi. 
Pri izbiri obleke moramo pozornost posvetiti tudi načinu oblačenja in slačenja (namestitev zadrg, raztegljivost materiala ipd.), da ne bomo na obali odvisni od naključnih dobrotnikov, ki nam bodo morali pomagali pri tem. 

Potapljaško bojo (sl. 16) bi morali uvrstiti med obvezno opremo vsakega potapljača, pa ne zato, ker se brez nje ne bi mogel potapljati, temveč zaradi njegove lastne varnosti. 
Iz leta v leto je namreč na morju več plovil (čolni, jadralne deske ipd.), ki so za potapljača nevarna, ker ga je na vodni gladini zelo težko opaziti, še posebno, če je morje valovito. 
Potapljač ima namreč nad vodo le teme in konec dihalke, če se potopi, se nikoli ne ve, kje se bo spet prikazal na gladini. 
Boja, ki je večja kot potapljačeva glava in je živih barv, pa bistveno bolje zaznamuje območje, kjer se zadržuje potapljač. 
S tem se zmanjša nevarnost, da bi ga kakšno plovilo povozilo. 
Pri tem mora potapljač upoštevati navodilo, da se na površino vedno dviguje čim bliže boje.

Znak: horizontalno postavljeno odprto dlan, z razprtimi prsti, sučemo okrog vzdolžne osi (ven in not).

Slika 40: težave z ušesi ne morem izenačiti pritiska.

Pri potapljanju v hladni vodi se lahko potapljač podhladi, tudi če ni doživel nezgode. 
Tipični znaki prekomerne podhladitve so drhtenje in zakrčenost mišic, težave s koordinacijo gibanja, slaba orientacija v prostoru in zmedenost, motnje v delovanju srca ter v težjih primerih izguba zavesti, prenehanje dihalnih funkcij in ustavitev bitja srca. 
Takšnega ponesrečenca moramo takoj transportirati na suho in ga poskusiti ogreti. 
Preobleči ga je potrebno v suho in toplo obleko, če je to mogoče, ali pa ga pustiti v potapljaški obleki in ga dobro pokriti. 
Ogreti ga skušamo z aktivnostjo, z masažo ali s potapljanjem v toplo vodo (40 - 45C). 
Pri tem skušamo ogreti predvsem trup, teme in vrat, ekstremitet pa ne, da ostane premer krvnih žil v njih čim manjši (vazokonstrikcija). 
Tako preprečimo odtok ogrete krvi vanje in s tem hitrejše povišanje centralne temperature telesa, zato naj bodo pri namakanju v topli vodi ekstremitete izven nje. 

Čeprav tečaj prostega potapljanja ni običajen način priprave potapljačev, temveč so nekatere teme, ki bi sodile vanj, le skromen začetek pri navajanju na potapljanje z aparati, menimo, da bi moral biti takšen tečaj osnova za kakršnokoli dejavnost pod vodo. 
V današnjih časih pa se vadeče usmerja predvsem na potapljanje z aparati in se bazični del potapljanja, t.j. prosto potapljanje, obravnava preveč površno in z nekakšnim omalovaževanjem. 
Predvsem je to značilno za turistične šole potapljanja, ki skušajo ob pomoči aparatov, s tečajniki čim hitreje osvajati globine. 
Pogosto pa pozabljajo na varnost, ki je pogojena prav z obvladanjem prostega potapljanja, saj le to omogoča gotovost in mirnost v reagiranju tudi ob morebitnih napakah pri dovodu zraka iz aparatov. 
Za varnost potapljanja z aparati bi bilo vsekakor nujno potrebno, da ima potapljač daljše izkušnje s prostim potapljanjem. 
Šele potem bi bilo smiselno pristopiti v tečaj za avtonomnega potapljača (potapljač z aparati). 
Ker to ni običajna praksa, so na začetku za manj izkušene potapljače možnosti nesreče večje kot pri prostem potapljanju, čeprav naj bi bilo, ob upoštevanju pravil varnega potapljanja, potapljanje z aparati varnejše.

Bombica. 
V globini, kjer začutimo bolečino, prenehamo s potapljanjem in se popolnoma skrčimo. 
Kolena skrčenih nog pritegnemo k prsim in jih objamemo z eno roko, glavo potisnemo na prsi in s prsti druge roke močno stisnemo nos. 
V takšnem položaju se maksimalno napnemo in skušamo pihniti zrak skozi nos, kar seveda ne uspe, saj je nos stisnjen s prsti. 
Zaradi tega se poveča pritisk v glavi, ki naj bi prebil zamašene poti do votlin, kjer se nahaja zrak pod nižjim pritiskom. 
Med tem nas vzgon počasi dviga proti gladini in pritisk okolja zaradi manjše globine pada, kar je dodatna olajšava za izenačitev pritiska.

Ko vadeči obvladajo tehniko nadihavanja in potopa ter izenačevanje pritiska z zunanjim, je čas, da pričnejo tudi s plavanjem pod vodo. 

Plavanje pod plovnimi objekti. 
Vertikalni potop ob plovnem objektu (širša barka, splav, lahko tudi plavajoči pomol), prehod v horizontalno plavanje pod vodo. 
Zaplavati pod objekt, pod objektom se obrniti na hrbet in v hrbtnem položaju plavati pod njim ter izplavati na površje s pogledom, usmerjenim gor. 
To je zelo pomembna naloga za premagovanje strahu, ki se pojavlja v pogojih, ko se vadeči zaveda, da se ne more v vsakem želenem trenutku dvigniti na površje in vdihniti, temveč mora pred tem preplavati določeno razdaljo pod vodo. 
Namen vadbe je privajanje na potapljanje v jame, rove ipd..

