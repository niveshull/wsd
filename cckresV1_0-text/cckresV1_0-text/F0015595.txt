Ta zelo pogojna trditev se pojavi sredi izčrpnega poročila o kompleksni znanstveni temi, ki je bilo objavljeno v strokovni reviji. 
Ne bi bilo presenetljivo, če je razen znanstvenikov s področja psihologije in genetike ne bi opazil nihče drug. 
Vendar se je v poljudnem tisku o njej na veliko poročalo kot o poskusu zagovora rasizma na znanstveni podlagi. 
Jensena so obtoževali širjenja rasistične propagande in ga primerjali s Hitlerjem. 
Na predavanjih so ga študentje prevpili in zahtevali njegovo odstranitev z univerze. 
H. J. Eysenck, britanski profesor psihologije, ki je podpiral Jensenove teorije, je bil deležen podobnega ravnanja, tako v Britaniji in Avstraliji kakor tudi v Združenih državah. 
Zanimivo je, da Eysenck ni domneval, da imajo ljudje evropskega porekla najvišjo povprečno inteligenco med Američani; nasprotno, navedel je dokaze, po katerih se Američani japonskega ali kitajskega porekla pri testih abstraktnega mišljenja odrežejo bolje (čeprav izhajajo iz okolja, ki je na družbenoekonomski lestvici nižje) od Američanov evropskega porekla. 
36

Nasprotovanje genetski razlagi domnevnih rasno pogojenih razlik v inteligenci je le ena od oblik splošnejšega odpora do genetskih razlag na drugih družbeno občutljivih področjih. 
Na podoben način je bila, recimo, v začetnih feminističnih krogih osovražena ideja, da so v ozadju moške dominacije biološki dejavniki. 
(Zdi se, da je drugi val feminističnega gibanja bolj pripravljen razmišljati o tem, da biološke razlike med spoloma vplivajo na, denimo, večjo moško agresivnost in poudarjeno skrbeče vedênje pri ženskah.) 
Odpor do genetskih razlag je očitno povezan tudi z močnimi odzivi, ki jih sprožajo sociobiološki pristopi k raziskavam človeškega vedênja. 
Če sprejmemo, da človeško družbeno vedênje izhaja iz vedênja drugih v skupnosti živečih sesalcev, to poraja zaskrbljenost, da bomo hierarhijo, moško prevlado in neenakost dojeli kot del naše evolucijsko pridobljene narave in torej kot nespremenljivo. 
Nedavno je pričetek mednarodnega znanstvenega projekta, katerega namen je razkriti zgradbo človeškega genoma – tj. podrobno znanstveno opisati gensko kodo, ki je tipična za človeška bitja – izzval proteste zaradi bojazni, kaj vse bi ta koda utegnila odkriti o genskih razlikah med ljudmi in kako bi te informacije lahko bile uporabljene. 
Bilo bi neumestno, če bi skušal soditi o znanstveni vrednosti bioloških razlag človeškega vedênja nasploh ali zgolj tistih o rasnih in spolnih razlikah. 
Zanimajo me predvsem posledice teh teorij za ideal enakosti. 
V ta namen ni potrebno dognati, ali so te teorije pravilne. 
Vprašati se moramo le naslednje: dopustimo, da se res izkaže, da ima neka etnična skupina višji povprečni IQ od druge in da ima ta razlika deloma gensko podlago. 
Bi to pomenilo, da je rasizem sprejemljiv in da je potrebno načelo enakosti zavrniti? 
Podobno vprašanje lahko zastavimo tudi glede vpliva teorij biološke pogojenosti spolnih razlik. 
V nobenem od teh primerov vprašanje ne predpostavlja, da so te teorije pravilne. 
Bilo bi silno nevšečno, če bi zaradi nejevere do teh reči omenjena vprašanja zanemarili, nato pa bi se nepričakovano pojavili dokazi v prid tem teorijam in bi zmedena in nepripravljena javnost verjela, da imajo te teorije posledice za ideal enakosti, ki jih v resnici nimajo. 
Pričel bom s premislekom posledic stališča, da obstaja razlika v povprečju IQ med dvema različnima etničnima skupinama 37

lje, za katere verjame, da jih bo s takšnim postopkom sprejemanja lažje dosegla. 
Če bi si torej taista univerza zastavila nove cilje in bi za njihovo uresničitev uporabila afirmativne ukrepe, kandidati, ki bi bili sprejeti po prejšnjem postopku, ne bi mogli trditi, da novi postopek krši njihovo pravico do sprejema ali da z njimi ravna manj spoštljivo kakor z drugimi. 
Nikoli namreč niso imeli neke posebne pravice do sprejema; bili so pač srečni izbranci po starih smernicah univerze. 
Zdaj, ko so se te smernice spremenile, je to v prid drugim in ne njim. 
Če se zdi to krivično, je tako le zato, ker smo se navadili na stare smernice. 
Potemtakem afirmativnega ukrepanja ne moremo upravičeno obsoditi, češ da krši pravice kandidatov za sprejem na univerzo ali da jih ne upošteva v enaki meri. 
Ne obstaja nikakršna inherentna pravica do sprejema in običajni sprejemni izpiti ne temeljijo na enakem upoštevanju interesov kandidatov. 
Če lahko afirmativnemu ukrepanju ugovarjamo, potem mu lahko zato, ker so cilji, ki jih skuša doseči, slabi ali ker jih sploh ne bo doseglo. 
Načelo enakosti bi lahko bilo temelj za obsodbo ciljev rasno diskriminatornega sprejemnega postopka. 
Kadar univerze diskriminirajo že zapostavljene manjšine, lahko sumimo, da diskriminacija zares izhaja iz manjše skrbi za interese manjšine. 
Kaj drugega bi lahko bil razlog, da univerze na ameriškem jugu niso sprejemale Afroameričanov, dokler segregacija ni postala neustavna? 
V nasprotju s primerom afirmativnega ukrepanja bi lahko tamkaj zavrnjeni posamezniki upravičeno trdili, da njihovih interesov niso upoštevali v enakem obsegu kakor interese evropskih Američanov, ki so bili sprejeti. 
Možno je, da obstajajo za to tudi druge razlage, a so gotovo slepilo. 
Nasprotniki afirmativnega ukrepanja ne oporekajo ciljem družbene enakosti in večje zastopanosti manjšin v akademskih poklicih. 
Če bi takšnim ciljem oporekali, bi se znašli v precejšnji zagati. 
Enako upoštevanje interesov podpira premike v smeri enakosti zaradi načela padajoče mejne koristi, zato ker zmanjšuje občutek brezupne manjvrednosti, ki lahko vznikne, če so pripadniki ene rase ali spola vselej v slabšem položaju kakor pripadniki druge rase ali drugega spola, in zato ker velika neenakost med rasami razdvaja družbo, kar pripelje do rasnih napetosti. 
56

Na tem mestu se ne bom lotil vprašanja, ali se nekatere nečloveške živali zavedajo same sebe in ali so avtonomne, in sicer zato ne, ker menim, da je v tem kontekstu to vprašanje obrobnega pomena. 
Zdaj se ukvarjamo le z uporabo načela enakega upoštevanja interesov. 
V naslednjem poglavju, ko bomo obravnavali vprašanja o vrednosti življenja, bomo videli, da obstajajo razlogi za mnenje, da je samozavedanje ključnega pomena v razpravah o tem, ali ima neko bitje pravico do življenja; nato bomo raziskali dokaze o prisotnosti samozavedanja pri nečloveških živalih. 
Ta hip je pomembnejše vprašanje tole: ali dejstvo, da se bitje zaveda samo sebe, temu bitju daje pravico do določene prednosti v obravnavi? 
Trditev, da so samozavedajoča se bitja upravičena do prednostne obravnave, je združljiva z načelom enakega upoštevanja interesov, če je z njo mišljeno samo to, da lahko nekaj, kar se pripeti samozavedajočim se bitjem, nasprotuje njihovim interesom, medtem ko podoben pripetljaj ne bi nasprotoval interesom bitij, ki nimajo samozavedanja. 
To lahko razložimo s tem, da se samozavedajoče se bitje bolj zaveda dogajanja, da ga lahko umesti v širši okvir daljšega časovnega obdobja, ima drugačne želje in tako naprej. 
A to je stališče, ki sem ga sprejel na začetku pričujočega poglavja, in če ga ne priženemo do absurdnih skrajnosti – na primer do vztrajanja pri tem, da mi, če se zavedam samega sebe, tele pa ne, prikrajšanost za teletino povzroči več trpljenja, kakor bi ga teletu povzročila prikrajšanost za prosto gibanje, pretegovanje in muljenje trave – ni v nasprotju z mojo kritiko poskusov na živalih in industrijskega kmetijstva. 
Nekaj drugega pa bi bilo trditi, da bi bilo trpljenje bitja, ki se zaveda samo sebe, čeprav ne bi trpelo bolj kakor zgolj čuteče bitje, pomembnejše, ker da je vrednost nekaterih vrst bitij večja od vrednosti drugih. 
S tem bi v diskusijo vpeljali neutilitaristične trditve o vrednosti – trditve, ki ne izhajajo preprosto iz privzetja univerzalnega gledišča, opisanega v zadnjem podpoglavju prvega poglavja. 
Res je, da tam razviti argument za utilitarizem – kar sem priznal – ni bil dokončen, zato z njim ne morem zavrniti vseh neutilitarističnih vrednot. 
A vseeno se lahko upravičeno vprašamo, zakaj naj bi bila samozavedajoča se bitja večvredna, in zlasti, zakaj naj bi iz domnevno večje vrednosti samozavedajočega se bit79

tako kakor večina ljudi. 
Ne glede na to, ali naj velja takšno zdravljenje človeškega novorojenca za pravo odločitev ali ne – k temu vprašanju se bom vrnil v 7. poglavju – pa gre v primerjavi z ravnodušnostjo, s katero ubijamo potepuške pse, poskusne opice in živino, v vsakem primeru za v oči bijoče nasprotje. 
Kaj upravičuje omenjeno razlikovanje? 
Vsaka nam znana družba pozna neko prepoved ubijanja. 
Verjetno ni družbe, ki bi lahko preživela, če bi svojim pripadnikom dovolila, da se med seboj pobijajo brez sleherne omejitve. 
Kdo natanko je zaščiten, pa je tisto, po čemer se družbe razlikujejo. 
V mnogih plemenskih družbah je edini resni prestopek uboj nedolžnega pripadnika istega plemena – pripadnike drugih plemen je dovoljeno ubiti nekaznovano. 
V razvitejših nacionalnih državah je zaščita navadno zagotovljena vsem, ki živijo v mejah države, čeprav so bili tudi primeri – na primer sužnjelastniške države – kjer je bila manjšina izvzeta iz zaščite. 
Danes se večina vsaj v teoriji, če ne tudi v praksi, strinja, da je z izjemo posebnih primerov, kot so samoobramba, vojna, morda smrtna kazen in še eno ali dve vprašljivi področji, ubijati ljudi zgrešeno, ne glede na njihovo raso, vero, razred ali narodnost. 
Da so ožja načela, ki omejujejo spoštovanje življenja na določeno pleme, raso ali narod, moralno neustrezna, velja za samoumevno; toda argument iz prejšnjega poglavja sproža dvome o tem, ali je ločnico, ki zamejuje našo vrsto, laže ubraniti kot mejo, ki določa, kdo sodi v krog zaščitenih. 
Predlagam, da se na tej točki ustavimo in se vprašamo, kaj pravzaprav razumemo z izrazi, kakršna sta »človeško življenje« in »človek«. 
Oba igrata, denimo, zelo pomembno vlogo v razpravah o splavu. 
Vprašanje, ali je plod človeško bitje, se v razpravi o splavu pogosto obravnava kot ključno; toda na takšna vprašanja ne moremo odgovoriti, če teh izrazov temeljito ne premislimo. 
Izrazu »človeško bitje« lahko damo točno določen pomen. 
Pomeni lahko isto kot »pripadnik vrste homo sapiens«. 
Ali neko bitje spada v določeno vrsto, je nekaj, kar lahko ugotovimo znanstveno, in sicer s preiskavo narave kromosomov v celicah živih organizmov. 
V tem smislu ni nobenega dvoma, da je zarodek, spočet s človeškima spermijem in jajčecem, človeško bitje od prvih trenutkov svojega obstoja; enako velja tudi za hudo in neozdravljivo 89

Problem vprašanj je predmet tako ogorčenega spora kakor splav, in čeprav je nihalo zanihalo sem in tja, nobena stran ni bila posebno uspešna pri spreminjanju mnenj svojih nasprotnikov. 
Z izjemo Švedske in Danske je bil do leta 1967 splav nezakonit v skoraj vseh zahodnih demokracijah. 
Takrat je Velika Britanija spremenila zakonodajo in splav dovolila na podlagi široke pahljače socialnih razlogov, v primeru Roe proti Wadu iz leta 1973 pa je zvezno vrhovno sodišče Združenih držav odločilo, da imajo ženske v prvih šestih mesecih nosečnosti ustavno pravico do splava. 
Zakone glede splava so liberalizirale vse zahodnoevropske države, vključno z rimskokatoliškimi državami, kot so Italija, Španija in Francija. 
Toku je kljubovala le Irska. 
Toda nasprotniki splava se niso vdali. 
V Združenih državah so konservativni predsedniki spremenili sestavo zveznega vrhovnega sodišča, to pa je omehčalo odločitev v primeru Roe proti Wadu in dovolilo državam, da dostopnost splava na različne načine omejijo. 
Zunaj Združenih držav je vprašanje splava prišlo znova na površje po padcu komunizma v Vzhodni Evropi. 
Komunistične države so splav dovoljevale, a ko so se nacionalistične in verske sile okrepile, so se v nekaterih državah, na primer na Poljskem, pojavile močne težnje po ponovni uvedbi restriktivnih zakonov. 
Ker so bili zakoni v Zahodni Nemčiji bolj restriktivni od tistih 133

tele, prašič in splošno zasmehovana kokoš odrežejo precej bolje kot plod na katerikoli stopnji nosečnosti – če pa naredimo primerjavo z manj kot tri mesece starim plodom, bi celo riba kazala več znakov zavesti. 
Predlagam torej, da življenju ploda ne pripišemo nič večje vrednosti kakor življenju nečloveške živali na podobni ravni razumnosti, samozavedanja, zavesti, zmožnosti občutenja itn. 
Ker noben plod ni oseba, noben plod nima enake zahteve po življenju, kakor jo ima oseba. 
Premislek, kdaj se pri plodu pojavi sposobnost občutenja bolečine, nas še čaka. 
Za zdaj zadostuje, če rečemo, da dokler takšna sposobnost ni dana, splav prekine obstoj, ki nima nikakršne »intrinzične« vrednosti. 
Kasneje, ko je plod morda zavesten, čeprav se samega sebe ne zaveda, splava ne bi smeli jemati zlahka (če splav ženska sploh kdaj jemlje zlahka). 
A pomembni interesi ženske bodo navadno odtehtali tudi zametke interesov zavestnega ploda. 
Pravzaprav je celo splav v pozni nosečnosti, storjen iz najobičajnejših razlogov, težko obsoditi, če ne obsodimo tudi klanja precej bolj razvitih oblik življenja, da bi okušali njihovo meso. 
Primerjava med plodom in drugimi živalmi nas vodi k še enemu preudarku. 
Kjer je ravnotežje navzkrižnih interesov takšno, da je uboj čutečega bitja nujen, je pomembno, da je usmrtitev karseda neboleča. 
Ko gre za nečloveške živali, je pomembnost humanega ubijanja splošno priznana, nenavadno pa je, da ko gre za splav, temu namenjamo malo pozornosti – pa ne zato, ker bi bilo znano, da splav ubije plod hitro in humano. 
Pozne splave – prav pri teh utegne biti plod sposoben trpljenja – včasih izvajajo z vbrizganjem slane raztopine v amnijsko votlino, ki obdaja plod. 
Nekateri trdijo, da to pri plodu povzroči krče in smrt, ki nastopi eno do tri ure kasneje. 
Zatem se mrtvi plod izloči iz maternice. 
Če glede neke metode splava obstaja utemeljeni sum, da plodu povzroča trpljenje, bi jo morali odpraviti. 
PloD kot Potencialno življenje Eden izmed verjetnih ugovorov argumentu, ki sem ga ponudil v prejšnjem podpoglavju, je, da upošteva le dejanske lastnosti plo148

bi se razvil genski dvojnik, povsem identičen splavljenemu plodu – z edino razliko, da bi nosečnost zdaj nastopila šest mesecev pozneje, kar bi ženski omogočilo, da se udeleži odprave. 
Bi bil v tem primeru splav sprejemljiv? 
Dvomim, da bi bilo tega mnenja veliko nasprotnikov splava. 
StatuS zaroDka v laboratoriju Čas je, da se posvetimo razpravi o poskusih na zgodnjih človeških zarodkih, ki jih ohranjajo žive v posebni tekočini zunaj človeškega telesa. 
Gre za razmeroma novo razpravo, saj je možnost ohranjanja zarodka pri življenju zunaj telesa novost; toda v mnogih pogledih imamo opraviti z enakimi argumenti kakor v razpravi o splavu. 
Res je, da enega izmed osrednjih argumentov za splav – trditve, da ima ženska pravico do nadzora nad lastnim telesom – v novem kontekstu ni mogoče neposredno uporabiti, vendar se argument proti poskusom na zarodkih opira na eno izmed dveh trditev, ki smo ju že preučili: zarodek je upravičen do zaščite bodisi zato, ker je človeško bitje, bodisi zato, ker je potencialno človeško bitje. 
Lahko bi torej pomislili, da imamo proti poskusom na zarodkih na voljo boljše razloge kakor za splav. 
En argument v prid splavu namreč v tem primeru ni veljaven, glavna argumenta proti splavu pa sta. 
Toda v resnici teh dveh argumentov proti splavu, ko gre za zarodek v laboratoriju, ni mogoče uporabiti tako neposredno, kakor bi si mislili. 
Prvič, je zarodek že človeško bitje? 
Videli smo, da zahteve za pravico do življenja ne bi smele temeljiti na pripadnosti vrsti, torej dejstvo, da je zarodek pripadnik vrste homo sapiens, ne pomeni, da je v kakršnemkoli moralno pomembnem smislu tudi že človek. 
In če plod ni oseba, je še toliko bolj jasno, da tega ne moremo trditi za zarodek. 
Proti trditvi, da je zgodnji zarodek človeško bitje, lahko navedemo še neko dodatno zanimivost: ljudje so posamezniki, zgodnji zarodek pa ni niti to. 
V obdobju do približno štirinajstega dneva po oploditvi – kar je kasneje, kakor so doslej človeške zarodke ohranjali pri življenju zunaj telesa – se lahko 152

če bi ga vprašali. 
Vendar si v praksi zelo težko zamislimo primere, v katerih bi bila oseba sposobna pristati na smrt in bi vanjo tudi pristala, če bi jo vprašali, pa tega nihče ne bi storil. 
Kajti – čemu je ne bi vprašali? 
Samo v najbizarnejših situacijah lahko nastopijo razlogi, zaradi katerih ne pridobimo privoljenja osebe, ki ga je sposobna in pripravljena dati. 
Ubiti nekoga, ki ni pristal na smrt, lahko opredelimo kot evtanazijo le, če je bil vzgib za usmrtitev preprečiti nevzdržno trpljenje usmrčene osebe. 
Vsekakor pa je nenavadno, da bi nekdo, ki bi v svojem ravnanju sledil temu vzgibu, prezrl želje osebe, v dobro katere je bilo to dejanje storjeno. 
Videti je, da so primeri pristno neprostovoljne evtanazije izredno redki. 
Nehotena evtanazija Omenjeni definiciji puščata prostor še za tretjo vrsto evtanazije. 
Če človek ni sposoben razumeti izbire med življenjem in smrtjo, potem evtanazija ni ne prostovoljna ne neprostovoljna, temveč nehotena Ønon-voluntary]. 
Med tiste, ki niso sposobni privoliti v lastno smrt, prištevamo neozdravljivo bolne ali hudo prizadete novorojence in ljudi, ki so zaradi nesreče, bolezni ali starosti trajno izgubili sposobnost razumeti nastalo situacijo in pred tem za take okoliščine evtanazije niso ne zahtevali ne zavrnili. 
Številni primeri neprostovoljne evtanazije so se znašli na sodiščih in v občilih. 
Naj navedem enega tovrstnih primerov: Louis Repouille je imel sina, ki so ga opisali kot »neozdravljivo imbecilnega«. 
Deček je bil že od zgodnjega otroštva nepokreten in zadnjih pet let popolnoma slep. 
Repouille ga je opisal z naslednjimi besedami: »Vseskozi je bil, kot bi bil mrtev… 
Ni mogel ne hoditi ne govoriti – početi ni mogel prav ničesar.« 
Na koncu je Repouille svojega sina ubil s kloroformom. 
Leta 1988 se je zgodil primer, ki lepo ponazarja, na kakšen način nas sodobna medicinska tehnologija sili, da se odločamo o vprašanjih življenja in smrti. 
Samuel Linares, novorojenec, je pogoltnil majhen predmet in ta mu je obtičal v sapniku, zaradi česar je prišlo do pomanjkanja kisika v njegovih možganih. 
Komatoznega so ga sprejeli v chicaško bolnišnico in ga priključili na 173

zdravljenih novorojencev jih je po enem mesecu ostalo živih kar štirinajst, po treh mesecih pa sedem. 
V Lorberjevem vzorcu so vsi otroci umrli v devetih mesecih, toda takšnega izida ni mogoče zajamčiti, vsaj tako ne, da ne bi prekoračili tanke črte med aktivno in pasivno evtanazijo. 
(Lorberjevi nasprotniki so zatrjevali, da so vsi nezdravljeni novorojenci v njihovi oskrbi umrli zato, ker so dobivali pomirjevala in ker so jih hranili le, ko so to zahtevali. 
Zaspani novorojenci pa niso zdravo ješči.) 
Avstralska klinika, ki je sledila Lorberjevemu pristopu k spini bifidi, je ugotovila, da je pet od devetinsedemdesetih nezdravljenih otrok živelo dlje od dveh let. 
Tako za otroke kakor za njihove svojce je to gotovo izjemno naporna in dolgotrajna preizkušnja. 
Hkrati (čeprav to v družbi, ki je sorazmerno premožna, ne bi smel biti prvi preudarek) je tudi precejšnje breme za zdravniško osebje in sredstva, ki jih skupnost nameni zdravstvu. 
Poglejmo si, na primer, še novorojence z Downovim sindromom in zaporo črevesja, ki jim, če je ne odpravimo, onemogoči prehranjevanje. 
Tako kakor »dete Doe« bi jih smeli pustiti umreti. 
Toda zaporo je mogoče odstraniti in nikakor ni povezana s stopnjo intelektualne prizadetosti obolelega otroka. 
Poleg tega je smrt zaradi odločitve, da glede na okoliščine na novorojencu ne bo opravljen kirurški poseg, sicer gotova, ni pa niti hitra niti neboleča. 
Novorojenec umre zaradi dehidriranosti ali lakote. 
Dete Doe je umiralo približno pet dni, v nekaterih drugih znanih primerih te prakse pa je bilo na smrt potrebno počakati tudi do dva tedna. 
V tej zvezi si je zanimivo vnovič ogledati argument, ki trdi, da neko bitje vrste homo sapiens ni upravičeno do boljše oskrbe kakor bitje, ki je na približno enaki umski ravni, vendar pripada drugi vrsti. 
K temu bi lahko dodali še – vendar se je to zdelo preveč samoumevno, da bi sploh omenili – da pripadnost vrsti homo sapiens ni nikakršen razlog, zaradi katerega bi bilo to bitje deležno slabše oskrbe kakor pripadnik druge vrste. 
V zvezi z evtanazijo je to potrebno povedati. 
Prepričani smo, da ravnamo prav, če pokončamo hudo poškodovane ali bolne živali, ki trpijo hude bolečine in pri katerih so možnosti za okrevanje zanemarljive. 
»Pustiti naravi, da gre svojo pot«, odreči zdravljenje, toda ne biti pripravljen ubiti, bi 203

nost, ki preti našemu okolju, sicer ni tako zelo neposredna in jo je znatno težje opaziti, vendar zato potreba po opustitvi nepotrebnih potovanj in drugih oblik nepotrebne potrošnje ni nič manjša. 
Če se ozremo k prehrani, lahko rečemo, da največja razsipnost niso kaviar ali tartufi, ampak govedina, svinjina in perutnina. 
Približno 38 odstotkov svetovne proizvodnje žita in veliko količino soje porabimo za krmljenje živali. 
Ta hip je na svetu trikrat več domačih živali kakor ljudi. 
Skupna teža svetovnega goveda, ki šteje 1,28 milijarde glav, presega težo svetovnega človeškega prebivalstva. 
Z obupom zremo na število novorojencev v revnejših predelih sveta, obenem pa zanemarjamo preveliko število rejnih živali, h kateremu sami veliko prispevamo. 
V 3. in 8. poglavju smo že omenili ogromne količine žita, ki jih potratimo za krmo v intenzivni reji živali. 
To pa je le del škode, ki jo povzročijo rejne živali. 
Energijsko intenzivne metode industrijske reje živali, značilne za industrializirane države, so odgovorne za porabo ogromnih količin fosilnega goriva. 
Kemična gnojila, ki jih uporabljamo pri gojenju žit za krmo goveda v pitališčih in prašičev ter piščancev v stajah, proizvajajo dušikov oksid, še en toplogredni plin. 
Tu je še uničevanje gozdov. 
Širom po svetu so tako človeški kakor nečloveški prebivalci gozdov izganjani. 
Od leta 1960 je bilo v Srednji Ameriki zaradi živinoreje posekanih 25 odstotkov gozdov. 
Ko je gozd posekan, je osiromašena prst nekaj let primerna za pašo, nato si morajo živinorejci poiskati novo. 
Opuščene pašnike preraste grmovje, toda gozd se več ne vrne. 
Ko pride do sečnje gozdov zaradi živinorejskih potreb, se v ozračje sprosti na milijarde ton ogljikovega dioksida. 
Nenazadnje, svetovna živina naj bi bila odgovorna za okoli 20 odstotkov vse proizvodnje metana, plina, ki zadržuje petindvajsetkrat več sončne toplote kakor ogljikov dioksid. 
Metan nastaja tudi v gnoju na industrijskih kmetijah, saj se ta, drugače kot gnoj, izločen v naravi, ob prisotnosti kisika ne razkroji. 
Vse to, skupaj z argumenti iz 3. poglavja, močno govori v prid uživanja hrane, ki je pretežno rastlinskega izvora. 
Poudarjanje skromnosti in preprostega življenja pa ne pomeni, da okoljevarstvena etika nasprotuje ugodju, ampak da ugodje, ki ga ceni, ne temelji na znatni potrošnji. 
Nasprotno, takšno ugodje je v toplih medosebnih in spolnih odnosih, v povezanosti 274

argumentov ne more uporabiti; prav tako ne more uporabiti ohlapnih psiholoških teorij, ki temeljijo na lastnih splošnih izkušnjah o soljudeh, kakor so to počeli filozofi, ko je bila psihologija še ena izmed vej filozofije. 
Glede na to, da filozofi niso empirični znanstveniki, bi lahko rekli, da bi bilo boljše, če bi razpravo o povezanosti etičnega delovanja z izpolnjenim in srečnim življenjem prepustili psihologom, sociologom in drugim pristojnim strokovnjakom. 
Vendar se s tem vprašanjem ne ukvarja nobena druga posamezna disciplina, pomen, ki ga ima za praktično etiko, pa je dovolj dober razlog za to, da se podamo vanj. 
Katera dejstva o človeški naravi bi lahko pokazala, da etika in koristoljubje sovpadata? 
Ena teorija pravi, da imamo vsi dobronamerna in sočutna nagnjenja, zaradi katerih smo zaskrbljeni za blaginjo drugih. 
Spet druga se zanaša na naravno vest, ki povzroči občutke krivde, ko naredimo nekaj, za kar vemo, da je narobe. 
Toda kako močne so v resnici te dobronamerne želje in občutki krivde? 
Jih lahko potlačimo? 
Če jih lahko, ali ni možno, da je v svetu, v katerem trpi veliko število ljudi in drugih živali, potlačitev lastne vesti in sočutja do drugih najzanesljivejša pot do sreče? 
Zagovorniki povezanosti etike in sreče na to odgovarjajo, da ne moremo biti srečni, če zatremo te prvine naše narave. 
Dobronamernost in sočutje, zatrjujejo, sta povezana s sposobnostjo vzpostavljanja prijateljskih in ljubečih odnosov z drugimi, brez takšnih odnosov pa ne more biti prave sreče. 
Zato je nujno, da jemljemo resno vsaj nekatera etična merila in da smo pri njihovem upoštevanju odprti in odkritosrčni – kajti goljufivo in nepošteno življenje prinaša veliko prikrivanja in zaskrbljenost, da bi naše laži prišle na plan. 
Pristno sprejetje etičnih meril pa verjetno pomeni, da občutimo nekaj krivde – ali da smo vsaj manj zadovoljni sami s seboj, kakor bi bili sicer – ko nam ne uspe živeti v skladu z njimi. 
Trditve o povezanosti našega značaja in naših obetov za srečo so le hipotetične. 
Poskusi, da bi jih potrdili s podrobnimi raziskavami, so redki in pomanjkljivi. 
A. H. Maslow, ameriški psiholog, je trdil, da imajo ljudje potrebo po samouresničevanju, ki vključuje povečevanje poguma, prijaznosti, znanja, ljubezni, poštenosti in nesebičnosti. 
Ko to potrebo izpolnimo, se počutimo vedre, vese313

To, da so bile te napačne predstave izrečene, mi je vsaj ponudilo možnost, da nanje odgovorim. 
Na govorniški oder je prišel nekdo drug in izjavil, da se sicer strinja s tem, da vsakega življenja ni potrebno podaljševati z intenzivno nego, da pa je dopustitev smrti novorojenca nekaj povsem drugega kot dejavno prizadevanje za njegovo smrt. 
To je privedlo do nadaljnje razprave, ki je vodila v dolgo in ne povsem neplodno debato. 
Če nič drugega, so nekateri obiskovalci predavanje zapustili bolje seznanjeni o mojih stališčih, kakor so bili pred prihodom.25 Dogodki poleti 1989 so imeli trajne posledice za nemško intelektualno življenje. 
Njihova pozitivna plat je, da so tisti, ki so skušali zatreti razpravo o evtanaziji, kmalu ugotovili, da privede vsak poskus potlačitve neke ideje le do njene večje priljubljenosti. 
Vodilni nemški liberalni tednik Die Zeit je objavil dva članka, ki sta na uravnotežen način predstavila argumente za evtanazijo in obravnavala tudi tabu, ki je v Nemčiji onemogočal odprto razpravo o tej temi. 
Zaradi teh pogumnih prispevkov je postal tudi Die Zeit tarča protestov, in sicer se je Franz Christoph, vodja »Gibanja pohabljenih«, z vozičkom priklenil na vrata časopisnega uredništva. 
Uredniki Die Zeita so nato Christopha povabili, naj se z njimi in še eno ali dvema osebama udeleži snemane razprave o tem, ali je imel časopis prav, da se je lotil razprave o evtanaziji. 
Christoph je povabilo sprejel, prepis posnetka diskusije pa je bil nato objavljen v obsežnem članku. 
Po pričakovanjih se je tako kakor v Saarbrücknu tudi tokrat pogovor o tem, ali naj bi o evtanaziji sploh razpravljali, kaj kmalu prevesil v debato o sami evtanaziji. 
Na tej točki sta se pričeli za razpravo o evtanaziji zanimati tudi avstrijska in nemška televizija. 
Končni izid je bil ta, da je bilo z mojim stališčem do evtanazije seznanjenih več milijonov ljudi in ne le nekaj sto posameznikov, ki so se nameravali udeležiti mojih predavanj v Dortmundu. 
Deutsche Ärzteblatt, vodilna nemška zdravniška revija, je objavila članek Helge Kuhse z naslovom »ZaPrav zaradi tega je eden izmed protestnikov v poročilu o dogodkih za študentsko revijo zapisal, da je razpravljanje z menoj taktična napaka. 
Glej Holger Dorff, »Singer in Saarbrücken«, Unirevue, zimski semester 1989/90, str. 47.

30 Nemške feministke, ki so prebrale nedavno objavljeno knjigo Franza Christopha, bodo morale ponovno pretehtati svojo podporo njegovim stališčem, kajti očitno je, da Christoph nasprotuje ženski pravici do splava. 
Z njegovimi besedami: »Pri odločitvah o splavu gre vselej za odločitve o tem, ali je neko življenje vredno živeti: otrok bodisi ni del trenutnih življenjskih načrtov noseče ženske bodisi je ženska v nezadovoljivi socialni situaciji bodisi meni, da bi lahko skrbela le za zdravega otroka. 
Če nam je to všeč ali ne: ženska, ki želi splaviti, potrjuje objektivno negativno družbeno vrednostno sodbo o hendikepiranih osebah« (str. 13). 
Takšna besedila so v knjigi

Kanadska kraljeva komisija za položaj žensk, 141 Kevorkian, Jack, 170–171 Kipling, Rudyard, 27 kiti, 78, 114, 118, 130 klasični utilitarizem, 24 oseba, 93–97, 101–102 uboj, 102–103, 111, 126, 149, 165, 187–188 vrednost življenja, 109–110 Kolumbija, 229 komatozno stanje, 174, 184 Komisija za svetovno dediščino, 279 komunizem, 17, 133 konsekvencializem, 10 dejanja/opustitve dejanj, 199– 204 dolžnost pomagati, 219–220, 235 civilna neposlušnost, 293–294 nasilje, 297–299 odgovornost za dejanja/ opustitve dejanj, 217 pravice beguncev, 245–251 triaža, 228–229 kontinuirano sebstvo, 100, 117, 150, 165, 177 kontracepcija, 16, 123, 145, 151, 176, 229–230 Koop, C. Everett, 196 koristnost, 48, 95, 223 kritična moralna presoja, 95–97, 102, 131, 166–167, 193, 243–244 kritično mišljenje, 312

Parfit, Derek, 10–11, 122–123, 127, 129, 182 Parkinsonova bolezen, 159, 161 pasivna evtanazija, 193, 200–205, 208, 215 paternalizem, 162, 191–192 Pavel (sv.), 255 Platon, 9, 15, 83, 92, 167, 309, 312 plod, edinstvenost, 151–152 nadomestljivost, 179–180 nasilje do/nad, 296 odvzem življenja, 133–167 potencialno življenje, 148–152 pravica do življenja, 175–176 človeško bitje, 90–91, 136– 140, 144–150 uboj, 194 uporaba, 159–163 zaščita pred raziskavami in poskusi, 160 žrtev, 142–143 plodovni transplantati, 159 plodovno tkivo, 10–11, 135, 159–163 Plumwood, Val, 268 podhranjenost, 209–211, 213, 220, 227, 295 podnebje, 257, 261, 272 pogodbena teorija, 84–86 tradicija, 29 politične skupnosti, 243–244 Položaj delavskega razreda v Angliji (Engels), 295 pomoč pri razvoju, cilji Združenih narodov, 213 glej tudi čezmorska pomoč

