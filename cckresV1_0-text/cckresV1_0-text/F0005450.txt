Manj zabavno za delničarje pa je, ko predsednik uprave zavrne objavo devetmesečnih rezultatov ali drugih pomembnih podatkov (kar se dogaja tudi pri takšnih podjetjih, kot je na primer Lek), ker predpisi tega od njega ne zahtevajo. 
Še huje je, kadar finančni direktor zavrne pošiljanje letnega poročila borznim hišam, češ da je predrago, čeprav bi to moral narediti. 
Takšno ravnanje kaže, da uprave ne vidijo malih delničarjev kot svojih delodajalcev temveč kot nebodijihtreba, ki direktorje nenehno nadlegujejo z nepotrebnimi vprašanji o podjetju.

