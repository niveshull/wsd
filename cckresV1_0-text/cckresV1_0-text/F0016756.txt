dr. Božo Repe (s Filozofske fakultete tako kot Nečak) aktualno pobudo slovenske vlade razume širše. 
Ne kot ukvarjanje zgolj z Avnojem, ampak kot možnost obravnave zgodovine avstrijsko-jugoslovanskih oziroma avstrijsko-slovenskih odnosov v zadnjem obdobju v celoti. 
A opozarja, da tako delo vsaj deloma potrebuje bazične raziskave, kritično analizo in kompilacijo že napisanega, predvsem pa dolgotrajno in mukotrpno usklajevanje. 
Ker gre za uradno meddržavno zadevo, se vedno postavijo tudi vprašanje sestave komisije, problem z objavo, vprašanje odnosa med stroko in politiko, prej kot v nekaj letih pa rezultatov običajno ni mogoče pričakovati. 
Po Repetu se ob takih projektih v javnosti največkrat ustvari neupravičeno, iluzorno pričakovanje, da lahko zgodovinarji namesto politike in diplomacije rešijo meddržavne probleme. 
Načeloma se strinja s strokovno pomočjo diplomaciji, bistven pa se mu zdi značaj načrtovane skupine zgodovinarjev, in tu se približuje Vodopivcu. 
Po Repetu obstajata dve možnosti: bilateralna komisija, ki ima meddržavne razsežnosti, ali pa ekspertna skupina, ki jo imenujeta ministrstvo za zunanje zadeve ali vlada, vanjo pa je po potrebi mogoče vključiti tudi tuje strokovnjake, a tako, da niso odvisni od privoljenja oziroma potrditve avstrijskih državnih organov. 
Osnovno je po Repetu, kaj slovenska država oziroma njena diplomacija pričakujeta: večletno premlevanje zgodovinskih vprašanj in iskanje kompromisa za nekakšno vmesno resnico, pod katero bi se lahko podpisali zgodovinarji ene in druge narodnosti, ekspertno skupino, ki lahko v relativno kratkem času pripravi strnjen pregled slovensko-avstrijskih odnosov ali analizo kakšnega od specialnih problemov, ali morda kaj tretjega.

V prodajalni DM v Jurčičevi ulici v Mariboru boste z oskarji nagrajene dišave zaman iskali, saj na prodajnih policah ne ponujajo skoraj nobene od naštetih. 
V parfumeriji Gala boste lahko našli skoraj vse, enako tudi v drogeriji Zala na Partizanski cesti 3-5. 
Tam stane 50 ml dišave Baby Doll 7490 tolarjev, dišave Rush nimajo, dišava Salvatore Ferragamo Pour Homme stane v steklenički s prostornino 50 ml 6590 tolarjev, 100 ml parfuma J'adore pa 13.090 tolarjev.

Naj spomnimo, da je odločitev Rdečega križa Gornja Radgona, ki se je v dogovoru z vodstvom in učenci te šole odločilo za namestitev kondomata, zelo "razburila" radgonskega župnika Petra Ivančiča, ki je zahteval "odstranitev te nesnage, ki naj bi kvarila mladino". 
Evita Leskovšek poudarja, da je "za preprečevanje spolnega širjenja okužbe z virusom HIV zelo pomembna ustrezna raba kondomov. 
Vsi morajo imeti možnost, da si priskrbijo kondome, ki so kakovostni in primerne cene, kadarkoli jih želijo oziroma potrebujejo. 
Program mora spremljati oskrbo s kondomi v Sloveniji in vplivati na distribucijske kanale in trg (na primer podpiranje nameščanja in vzdrževanja prodajnih avtomatov)."

Na pobudo članov komisije za otrokove pravice pri Zvezi prijateljev mladine Slovenije (ZPMS), se je včeraj v dvorani E-3 Cankarjevega doma v Ljubljani začela dvodnevna konferenca z naslovom Pravice oseb z motnjami v duševnem razvoju. 
Organizatorji so ZPMS, Društvo defektologov Slovenije in Zveza Sožitje.

"Poglejte, če dovolimo kondomate, to pomeni, da dovolimo mamila. 
Po eni strani, hvala bogu, mamila prepovedujemo, kondome pa delimo. 
Vprašam vas, ali ni kondom seksualno mamilo. 
Ko gre za pristojnosti, pa lahko povem, da je katoliška cerkev ustanova, ki oznanja resnico ter nauk Jezusa Kristusa, ker pa sem don Boscov salezijanec, si bom še dodatno prizadeval, da bom še več naredil za vzgojo mladine in otrok. 
Pogosto nas želijo utišati, toda to nikomur ne bo uspelo."

V Gornji Radgoni jih od skupno 21 športnih društev 18 deluje v okviru športne zveze, med temi pa so že šestnajstič izbrali najboljše športnike in ekipe v tej obmejni občini. 
Športno-zabavna prireditev v gornjeradgonski osnovni šoli je lepo uspela, v občini so ponosni, da imajo dve prvoligaški ekipi. 
Lani so dobili za šport 24 milijonov tolarjev, med največjimi željami športnikov pa je primerna telovadnica za igre z žogo, ki je v Gornji Radgoni nimajo. 
Najboljši športnik v Gornji Radgoni za leto 2000 je po izboru športne zveze strelec na glinaste golobe Dani Šmit, član SD Radgona, ki se je kot član slovenske reprezentance odlikoval na tekmah na Slovaškem, Madžarskem in Hrvaškem.

Bojana Filej, višja medicinska sestra:

