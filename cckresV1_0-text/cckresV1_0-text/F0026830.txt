Čeprav je bila Majniška deklaracija že v javnosti in jo je Jože Smole označil za nesprejemljivo, ker v drugi točki »s svojo pravno in predvsem politično spornostjo negira Jugoslavijo kot državno skupnost in je neposredna opora že močno razširjenim dokazovanjem slovenskega separatizma«, je delovna skupina koordinacijskega odbora ( nekaj časa še skupaj z Ruplom) delo nadaljevala, deklaracija pa je v šesti verziji 29. maja nazadnje dobila naslov Temeljna listina Slovenije 1989 in je bila sprejeta 22. junija. 
Na zahteve socialističnih sindikatov je še omenjala samoupravni socializem, zveza komunistov si je prizadevala, da bi v besedilo prišel pojem »vladavina dela«, in zagovarjala stališče, da se suverenosti ne da graditi samo na slovenskem narodu, ampak na vseh državljanih Slovenije. 
Zaradi številnih usklajevanj in kompromisov je bila Temeljna listina manj radikalna od Majniške deklaracije, rešitev je iskala v okviru jugoslovanske federacije, zaradi česar je bila v tedanjem pregretem političnem ozračju bistveno manj odmevna kot Majniška deklaracija. 
Temeljne listine ni podpisala ZSMS, prav tako ne Komisija za pravičnost in mir pri Slovenski pokrajinski škofovski konferenci, od drugih družbenopolitičnih organizacij pa je podpis odrekla tudi Zveza borcev, medtem ko so jo ZKS, SZDL in sindikati podpisali, prav tako pa nekatere alternativne skupine (npr. Debatni klub 88) in vrsta drugih organizacij in društev (npr. Društvo 2000, iz katerega je izšlo krščansko- socialno gibanje). 
Tekmovanje med privrženci ene in druge listine se je izrazilo skozi podpisovanje. 
Tu je bila sicer oblastna stran močnejša: SZDL naj bi z dobro organizirano akcijo za Temeljno listino uspelo zbrati kar 420.000 podpisov (Majniško deklaracija naj bi podpisalo nekaj čez 100.000 ljudi), vendar se je akcija SZDL čez poletje postopoma razvodenela. 
Opozicija je v naslednjih mesecih Temeljni listini očitala, da vnaprej pristaja na federalni okvir in zaradi tega , kot je zapisal Tine Hribar, »že zdaj (decembra 1989, op.p.) postaja močna ovira slovenskega političnega osamosvajanja«.

Kratkoročne zamere seveda so, zato pa te dolgoročno ljudje morda jemljejo resneje. 
In Beletrina ne bi bila to, kar je, če bi sledila kompromisarskemu principu.

