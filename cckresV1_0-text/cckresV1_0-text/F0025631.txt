PREPROSTO JE BOLJŠE

100 NASVETOV, KAKO SE POSVETIMO LE STVAREM, KI SO ZARES POMEMBNE

Elaine St. James

3. 
Pospravljajte "po hitrem postopku" 14

15. 
Če nič drugega, vzdrževanje trate poenostavite 39

39. 
Živite s polovico zaslužka, preostalo pa prihranite 101

51. 
Službo imejte tam, kjer stanujete, ali stanujte tam, kjer službujete 130

71. 
Odmaknite nogo s plina 179

91. 
Odvrzite visoke pete in jih ne nataknite več 219

94. 
Omejite modne dodatke, kolikor se le da 223

GOSPODINJSTVO

Če se torej odločimo za učinkovit način čiščenja "po hitrem postopku", lahko en sam človek temeljito pospravi nekaj več kot sto kvadratnih metrov stanovanjske površine v dobri uri. 
In ko bo tovrstno čiščenje že dodobra vpeljano, boste ugotovili, da tudi ni potrebno sleherni teden; če boste stanovanje pospravili zares temeljito, bo zadostovalo tudi vsak drugi teden ali celo samo enkrat mesečno, odvisno od okoliščin.

In ko sem uvidela, koliko sva s takšnim načinom kupovanja prihranila pri času, energiji in embalaži da o denarju ne izgubljam besed , sem se skušala domisliti še vsega drugega, kar bi bilo mogoče nakupiti v večjih količinah. 
In osupnila nad obširnostjo seznama, ki je nastal. 
Zdaj imam kar poseben seznam za tovrstne nakupe. 
Na njem so: papirnate brisače in robčki, čistila, hrana za živali, zobne kreme, šamponi, pena za britje, riž, žitarice, stročnice, oreški in vse za peko.

Na voljo je mnogo lepega, za sušo manj občutljivega, hitro rastočega in nezahtevnega zelenja na primer ižander, različne vrste iz rodu Dichondra, vzpenjalke in številne pritlikave zimzelene rastline , ki lahko zelo uspešno nadomesti trato. 
Povprašajte v najbližji vrtnariji, kaj bi bilo najprimernejše za vaš vrt.

3. 
Ne kosite prepogosto. 
Ne le da s tem prihranite čas in energijo, večina trav požene bolj trdožive korenine, če pustimo, da zraste od pet do osem centimetrov visoko. 
In višja ko je posamezna bilka, več sence zagotavlja okoliški prsti. 
To pa pomaga zadrževati vlago v njej, zato je treba tudi manj zalivati.

16. 
Ne dajte si preveč opraviti s hišnimi ljubljenčki

Kako je mogoče, da je velikost povprečnega ameriškega stanovanja poskočila z dvosobnega s približno 85 kvadratnimi metri in eno kopalnico v petdesetih letih na trisobno z okoli 185 kvadratnimi metri, tremi in pol kopalnicami, kuhinjo z jedilnim kotom, ločeno jedilnico, knjižnico, sobo za rekreacijo, tako imenovano veliko sobo, dnevno sobo s televizijo, garažo za vsaj dva, če ne kar tri avtomobile ter vežo, ki se lahko kosa s Sikstinsko kapelo? 
Prav gotovo ne zaradi potreb čedalje številčnejših družin, kajti velikost povprečne družine se je s štiričlanske v petdesetih zmanjšala na dveinpolčlansko v devetdesetih.

/str. 56/

Prav tako je z izbiro ženske garderobe za druge priložnosti od hlač in vsakdanjih oblačil do svečanih oblek , ki so prav tako na voljo v neskončno raznovrstnih različicah slogov, tkanin in barv. 
Prav zato se po ženskih garderobnih omarah valja trikrat več oblačil kot po moških. 
Za ženske velja tudi ducat različnih modnih zapovedi in le redke, če sploh katere, gredo skupaj.

Iz vsega srca vam priporočam, da tudi sami sestavite seznam vsega, kar vi in vaši družinski člani najrajši počnete. 
In da si nato skušate urediti življenje tako, da boste vsak dan našli čas za čim več svojih najljubših dejavnosti.

Nekega dne sem po naključju brskala po skladanici revij na njeni mizi. 
Nenadoma me je prešinilo: eden od razlogov za njeno nezadovoljstvo prav gotovo tiči v tem, da svoje življenje primerja z nestvarnimi podobami, ki jih slikajo te revije.

/str. 72-73/

Imava dobra prijatelja, ki jima prebiranje dnevnega časopisja nikoli ni prešlo v navado. 
On je fizik, ona je umetnica. 
Dokler si pred časom nista omislila videorekorderja, da lahko gledata priljubljene filme, tudi nista imela televizije. 
Televizijskih poročil ne gledata nikoli. 
In medtem ko drugi listajo po jutranjiku, onadva bereta romane.

Zmeraj znova se mi dogaja, da so posamezniki z vrtoglavim življenjskim slogom, ki prestopajo na drugo stran, pretreseni že ob sami misli na to, da bi se morali odreči vsakodnevnemu časopisu. 
Toda brž ko to poskusijo na svoji koži, in še zlasti, če najdejo pravšnje nadomestilo, tudi sami spoznajo, da se prebiranju časopisov sploh ni tako težko odreči, kot se jim je sprva zdelo. 
Zajezitev vsrkavanja negativnih novic, ki ste jim izpostavljeni vsak dan, je nedvomno pravšnji korak na poti k bolj preprostemu življenju.

In še četrtič, vse to navsezadnje tudi stane. 
Če, kot je rad rekel moj oče, imate več cekinov v žepu kot možganov v glavi, potem najbrž ne bo hudega, če jih lahkomiselno zafrčkate za telefonske pogovore, ki jih povečini lažje in za manj denarja opravite z domačega telefona. 
Če pa imate bolj prazno vrečo, mogoče ne bi škodilo resno vreči na tehtnico, koliko vam telefon v avtu v resnici odtehta.

Pred nekaj leti sva z Gibbsom na vsem lepem ugotovila, da potrebujeva komplet uteži, ki jih bova uporabljala na vsakdanjih sprehodih. 
Pri priči sva se zapodila v trgovino s športno opremo in odštela petdeset dolarjev za par uteži.

Najprej sva se malo pozanimala, potem pa sva odpovedala vse kartice, razen ene. 
Zdaj imava oba skupaj eno samo kartico, ki naju ne stane skoraj nič in jo tudi zlahka nadzorujeva.

44. 
Poenostavite poslovanje s čeki

48. 
Naslednjič kupite rabljen avto

Nekaterim ljudem takšni pripomočki najverjetneje res kaj odtehtajo (poleg tega, da imetnikom licence prinašajo lepe denarce). 
Tudi sama sem vsak dan opravila brez števila telefonskih klicev, se nenehno dogovarjala za sestanke, vodila vseskozi po več projektov hkrati, zato sem nedvomno morala biti nekako na tekočem z vsem skupaj. 
Gre samo za to, da sem, tako kot večina drugih japijev, z vsem skupaj šla čez vse meje.

51. 
Službo imejte tam, kjer stanujete, ali stanujte tam, kjer službujete

In če še nikoli niste imeli priložnosti okusiti mirne urice časa ob jutranjem svitu, vam toplo priporočam, da si jo privoščite že jutri. 
Presenečeni boste nad bogastvom, spokojnostjo in preprostostjo, s katerimi bo oplemenitila vaše življenje.

Nedvomno obstaja na ducate zdravil, brez katerih bi mirne duše lahko shajali, če bi spremenili življenjski slog tako, da bi težave izpuhtele, simptomi pa z njimi.

Lahko pa se skušate tudi domisliti, kdo in kaj vse vas spravlja v smeh, na primer svojih najljubših književnikov, komikov in stripov. 
Nato se založite s knjigami in kasetami, ki vas bodo zagotovo pripravile do smeha, ter jih redno prebirajte in poslušajte, zlasti kadar ste preobremenjeni. 
Ali pa izbrskajte eno od tistih avdiokaset, na katerih se samo krohotajo. 
Mogoče imate tudi prijatelje, ki vas znajo spraviti v smeh. 
Če je tako, se čim več zadržujte v njihovi družbi.

Na voljo je kar nekaj imenitnih knjig in kaset, ob katerih se lahko naučimo meditiranja. 
Nekaj preprostih in uporabnih napotkov prinaša tudi paket s CD-ploščo in knjigo Meditacija založbe Mladinska knjiga.

In ko človek dobro premisli, je težavno razmerje pravzaprav razmeroma lahko opustiti. 
Ponavadi se je najtežje odločiti za ta korak. 
Nobena druga stvar, ki bi jo še lahko ukrenili, ne more poenostaviti življenja tako hitro in tako temeljito, kot to, da razmerje, ki se ne obnese, preprosto opustimo.

Zmeraj pa lahko meni nič tebi nič vzamete v roke pisalo in zvežčič ter izoblikujete izviren dnevniški slog, ki vam bo v oporo, da se ne boste oddaljili od srži svojega življenja.

88. 
Prilagodite pričakovanja

/str. 216-218/

Ko sta se vrnila s potovanja, sta se sprva namenila kupiti drugo, manjše stanovanje. 
A sta se nato premislila in ga najela. 
Ne le da jima zdaj ni treba seči tako globoko v žep, kot bi morala, če bi podobno stanovanje kupila, pridobila sta tudi neodvisnost. 
Če se jima zdaj zahoče znova po svetu, nočeta biti odvisna od počasnih mlinov trga nepremičnin oziroma od čakanja, da bo stanovanje prodano, ko sta pripravljena za na pot.

/str. 234-235/

