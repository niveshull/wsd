Besedilo v off-u:

Ob pogledu na tole polje, mogoče ne boste verjeli, da stojim sredi bivše gramoznice. 
Gramoznica diha še z zadnjimi vzdihljaji, tukaj za mano je še ena depresija, manjša depresija, nekaj trave, ostanki drevja in grmovja. 
V oni strani še nekaj vode. 
Gramoznica se spreminja v polje, njivo, v obdelovalno površino, pred nekaj letih pa so tukaj še pele ptice in cvetelo grmovje in rožce. 
To je en izmed načinov sanacije torej zasutje z obdelovalno zemljo in gramoznico spremenit v njivsko površino. 
Seveda rešitev je preprosta, videti enostavna, ne vemo pa, kaj je pod to zemljo, kaj skriva, kakšne smeti, ne vemo tudi, kaj se bo zgodilo v naslednjih letih z gramoznico oziroma z njivo.

V tem smislu moramo videti seveda gramoznice kot neke otoke v tej nižinski obrečni pokrajini, ki je zaradi intenzivnega kmetijstva izgubila velik del gozdov, ki so naravna vegetacija. 
Izgubila je tudi polnaravne habitate, ki so seveda travniki, sadovnjaki in podobno in se spremenila v eno monokulturo. 
V tem smislu so potem gramoznice, če ravno je to okolje, ki je nastalo s človeško roko, nam pomeni popestritev v pokrajini in povišanje števila habitatov v pokrajini in števila rastlinskih in živalskih vrst. 

Besedilo v off-u:

Ptice zaradi možnosti letenja hitro najdejo nova naselitvena področja, tudi gramoznice, ki so navadno v bližini rek in s tem v bližini njihovih selitvenih poti. 
V Sloveniji najdemo v gramoznicah približno 60 vrst ptic. 
Nekatere od teh so v svojem preživetju popolnoma odvisne od gramoznic, saj njihovi naravni habitati ne obstojajo več. 
Tu lahko najdejo svoja gnezdišča in počivališča tudi ptice z zelo različnimi potrebami, podobno kot rastline. 
Tu so vrste, ki gnezdijo na prodiščih, in tiste, ki gradijo gnezda v strmih peščenih stenah, vodne ptice, ujede in tiste, ki se skrijejo na zaraščene bregove. 

Besedilo v off-u:

Zarasle gramoznice so torej odličen sekundarni habitat, ne smejo pa postati opravičilo za uničevanje primarnega. 
Ohraniti moramo oboje!

