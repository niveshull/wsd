, ki se bo pričel v drugem tednu junija in bo pod imenom "Lekadol in Europa Donna s skupnimi močmi proti bolečini" opozarjal na pomen samopregledovanja dojk.

Na slikah Majde Skrinar največkrat prevladuje megličava atmosfera; ta zmehča podobo morja in ladij, ki plujejo po njem. 
Redko doživimo intenzivnejši barvni poseg, slikarka morju šele v ateljeju da končno barvno razpoloženje, ovije ga s skrivnostno tančico in ga iz vsakdanjosti povzdigne v nevsakdanjost, morda celo v vzvišenost. 
Vsekakor so te njene slikarske interpretacije na svoj način skrivnostnega morskega okolja prežete z vrednotami izrazito osebnih likovnih izpovedi in občutij. 
Seveda imajo ladje, ki potujejo na njenih slikah v to in ono smer, tudi nekaj simbolike. 
Slikarko so namreč od nekdaj fascinirali parniki in čezoceanke, ki so iz daljnih predelov sveta v pristanišče pripeljali ljudi različnih barv in vse mogoče tovore. 
Na svoj način ladje ustvarjajo tudi dialog kot povezavo med tem okoljem in preostalim svetom. 
Danes seveda govorimo o pojavih globalnosti na vseh področjih, o nenehnih povezavah in združevanju, ki imajo seveda tudi vrsto jasnih posledic. 
Ena izmed njih je spreminjanje nekaterih trajnih vrednot. 
Slikarka tega ne prezre in na svojih slikah poskuša izraziti tudi to, kako se spreminja mediteranski svet in z njim njegova kultura, še huje, kako počasi izginjata.

