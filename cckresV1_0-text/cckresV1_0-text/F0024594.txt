Slovenski izvajalci so slišali že marsikatero pikro od slovenskih ljubiteljev Kraftwerka. 
Nikola Sekulović, basist Demolition Group, pravi: »Prijatelju, sicer režiserju, sem dal posnetek naše bolj rokerske predelave skladbe The Model. 
Zadnjič sem ga srečal in rekel mi je: "Veš, Nikola, osemnajstkrat sem poslušal vašo verzijo, osemnajstkrat, a je še vedno ne morem prebaviti."« Neki kolega, ki tudi sodeluje na plošči, le z izvirniku nekoliko bolj zvesto predelavo, mu je zabrusil, da The Model v izvedbi Demolition Group zveni kot »češki rok«. 
Kar nikakor ni bilo mišljeno kot kompliment.

