Izid knjige sta finančno podprla: in

Zapuščina

“Ste bili pri zdravniku?” 
“Kaj bi mi pa pomagali? 
Navadna revma pač, to vem tudi brez njih.” 
Vozili so se že kakih dvajset minut in Sassoon je postajal nestrpen. 
“Bomo kmalu prispeli?” 
“Ja, ja, smo že tukaj.” 
Tedeschiniju je bilo rahlo nerodno in se je poskušal čim bolj neprisiljeno in prijazno nasmehniti, a je bilo očitno, da tega ni pogosto počel. 
Peljali so se mimo velikega parka z datljevimi palmami, nato pa zavili v majhno stransko ulico ter ustavili pred staro dvonadstropno vilo, ki je obupno potrebovala obnovo. 
Po šegah orientalskega sveta, ki – razen Alahovim očem – drugim ne dovoljuje vpogleda v intimo domačega ognjišča, je bila vila obdana z visoko kamnito ograjo, nedavno prepleskano s snežno belim apnom. 
Hiša je bila zgrajena v času britanske oblasti, v stilu, ki je bolj spominjal na mediteranskega. 
Velika okna so bila vsa po vrsti zaprta z lesenimi polkni, omet je bil na mnogih mestih že močno poškodovan, vrt pa v takem stanju, da bi četa vrtnarjev potrebovala vsaj dva tedna, da bi mu povrnila stari sijaj. 
Potem ko je Tedeschini plačal taksistu, sta izstopila ter krenila do visokih ograjnih vrat iz kovanega železa, zaklenjenih z verigo in ključavnico. 
Starec jih je odklenil in jih le s težavo odprl, a samo toliko, da sta se lahko zmuznila skozi. 
Sassoon je moral paziti, da si ne bi umazal ali strgal obleke. 
Prehodila sta peščeno stezo, ki jo je skoraj do neprepoznavnosti preplavil plevel, in prišla do vhodnih vrat. 
Tudi ta so bila velika in zanemarjena. 
Odpiranje je od starca spet terjalo kar nekaj napora, potem pa je z roko vljudno pokazal gostu, naj vstopi prvi. 
Vanj je udaril vonj po starih ljudeh, ki je bil močno koncentriran v zelo dolgo neprezračenem prostoru. 
Spomnil ga je na babico, ki jo je kot majhen deček obiskoval v domu za ostarele. 
Ko so se mu oči navadile na poltemo, je ugotovil, da je hiša opremljena s starim pohištvom, a presenetljivo urejena in dokaj čista. 
Hodnik je vodil naravnost do stopnic, levo je bila dnevna soba in desno kuhinja z jedilnico. 
V zgornjem nadstropju so verjetno

Zapuščina

Zapuščina

boste postali lastnik največje numizmatične zbirke v tem delu sveta. 
S spoštovanjem, Adelio Tedeschini “Tako torej, stari naci bi se rad vrnil domov, pa si ni upal zaradi Judov.” 
Sassoonu se je zdel Tedeschinijev, pravzaprav Globočnikov strah povsem upravičen. 
Judje so v desetletjih po vojni po vsem svetu pridobili neverjetno moč in vpliv. 
Še najbolj v ZDA, se mu je zdelo. 
V krogih politične moči je bilo vsem jasno, da se ničesar ne more sprejeti ali narediti brez odobritve ali strinjanja judovskega lobija. 
Močne judovske organizacije, ki so nastale iz napol tajnega društva B'nai B'rith (Sinovi obrezovanja ali Sinovi postave) – kot so ADL (Anti Defamation League), AIPAC (American Israel Political Affairs Committee), JDL (Jewish Defense League), JWC (Jewish World Congress), SWC (Simon Wiesenthal Center) in še na desetine drugih – kakor sokoli bedijo nad političnim življenjem z enim samim ciljem: nikoli več dovoliti, da bi kjerkoli na svetu nastal režim, ki bi jih odkrito izločil iz družbe, jim odvzel bogastvo, politični in družbeni vpliv, državljanske in človeške pravice ter na koncu še življenje. 
V desetletjih po vojni pa so milijoni otrok Siona imeli na umu samo eno – maščevanje. 
Po vsem svetu so razširili tipalke svoje tajne službe, da bi odkrili in ujeli vse, ki so na kakršenkoli način sodelovali z nacističnim režimom. 
Dovolj je bilo, če se je recimo dvainsedemdesetletni Esther Kaufmann, po rodu iz Krakova na Poljskem, ki je kot preživela taboriščnica po vojni emigrirala v Buenos Aires, zazdelo, da je med nakupom na tržnici prepoznala enega od paznikov iz taborišča Treblinka. 
Takoj, ko je obvestila o tem svojega rabija ali starešino judovske občine (kahala), je stekla akcija mednarodnih razsežnosti. 
Obvestilo je romalo v center v Izraelu, kjer so v centru Jad Vašem v arhivih holokavsta (ki mu Judje rečejo šoah, s poudarkom na drugem zlogu) preverili dosjeje vseh paznikov iz Treblinke. 
Podatek so obdelali tudi v mednarodnem Simon Wiesenthal Centru na Dunaju. 
Če se je podatek zdel verodostojen, so takoj začeli z zasledovanjem osumljenca in zbiranjem vseh možnih dejstev o njem. 
Vsi podatki so bili preverjeni še

“Ali si prepričan, da je to pametno?” 
“Zakaj?” 
“Kaj pa, če te bo kdo videl?” 
“Ne, procedura je absolutno diskretna. 
In, hvala bogu, zasebna lastnina je pri nas še vedno svetinja. 
Lahko imam notri jedrsko konico, pa nihče ne bo mogel vedeti za to.” 
“Niti podjetje?” 
“Niti podjetje.” 
“Stari, recimo, da se res dokopljeva do denarja. 
Kaj boš naredil z njim?” 
“Prva stvar: kupil si bom jadrnico in bom šel na pot okoli sveta. 
Sicer bi to – si mislim – lahko naredil že sedaj, s tem, kar imam. 
Drugače pa ne vem. 
Ah, ja. 
Definitivno bi pustil službo in si poiskal nekaj boljšega. 
Pa ti?” 
“Povedal ti bom magične besede: Bahami, Kajmanski otoki, Acapulco.” 
“Ah, če smo že pri tem. 
Ali potrebuješ kaj gotovine?” 
“Ah, ne, tako hudo pa spet ni. 
Je pa dobro vedeti, kje lahko dobim brezobrestno posojilo, če ga bom rabil, seveda. 
Dovolj o denarju. 
Kaj pa ženske? 
A greva nocoj ven? 
Še je čas, da kaj ujagava.” 
“Ne, saj sem ti rekel. 
Jaz bom še malo gledal TV, potem grem pa spat. 
Saj res, si z avtom?” 
“Seveda ne. 
Saj sem vedel, da bom pri tebi žugnil nekaj steklenic. 
Skočim na WC, dokončam tole pivo in grem potem sam v jago.” 
Naslednje jutro se je Jacob zbudil bolj zgodaj kot ponavadi. 
Vso noč se je premetaval in imel nekaj krajših sanj, ki so bile bolj podobne moram. 
Šel je v kopalnico. 
Pogledal se je v ogledalo. 
Pozorno. 
Bil je nečimrn in to si je tudi priznal. 
Sam sebi, seveda. 
Vsako jutro je natančno preveril svojo podobo v ogledalu, da bi ugotovil, kako hitro je napredovalo staranje. 
Nekateri ljudje pozorno sledijo spremembam na svojih rokah, nekatere ženske so pozorne na spremembe na svojih prsih, drugi spet natančno opazujejo svoje lase. 
Jacob Sassoon je bil pozoren na svoj obraz. 
Vsako poro je poznal dobesedno poimensko in niti najmanjša, mikroskopsko majhna kapilara mu ni ušla. 
Kakšnih vidnih sprememb na svojem obrazu ni opazil, a kljub temu se je tistega tople-

ga in sončnega sobotnega jutra v septembru zdel sam sebi star. 
Umil se je pod močnim mrzlim curkom. 
Umivalnik je napolnil s toplo vodo, se namazal z brivsko peno in vzel v roke britvico. 
V nekaj potezah je svoj obraz odrešil viška obraznih dlak. 
Zopet se je umil. 
Obrisal si je obraz in se namazal z losjonom po britju. 
Ted Lapidus, kaj pa drugega. 
Šel je v kuhinjo, pripravil kafetijero ter jo postavil na štedilnik. 
Kmalu se je po kuhinji razširil vonj po espressu. 
Rad ga je imel vročega, z veliko sladkorja. 
S skodelico je šel v dnevno sobo ter prižgal TV. 
Novice. 
Nič posebnega. 
Vsakič se je razočarano vprašal: “Zakaj, za božjo voljo, gledam novice, ko pa sem vendar zaposlen v organizaciji, ki DELA novice?” 
Ko je spil kavo, je šel v spalnico ter se oblekel. 
Za konec tedna se je vedno oblekel športno, casual, toda tokrat je na sebe dal srajco, kravato, hlače in suknjič, kot da gre v službo. 
V aktovko je zložil plen iz Damaska ter se spustil po stopnicah v pritličje. 
Preveril je, če je vse ugasnjeno, pobral ključe od stanovanja in avtomobila ter se napotil k izhodu. 
Na pragu se je podzavestno ozrl okoli sebe ter pozorno “skeniral” ulico. 
Šele nekaj trenutkov zatem se je zavedel, da se vede kot mafijec, ki nese oprani denar svojemu šefu. 
Zaklenil je stanovanje ter sedel v avto. 
Zavil je proti parku. 
Vozil je bolj previdno kot ponavadi. 
Ni hotel, da bi ga ustavil policist zaradi kakšnega neumnega prekrška. 
Ko je prišel do jugovzhodnega vogala parka, je zavil levo v Enajsto ulico. 
Vozil se je po široki ulici, obdani z drevoredom, skozi mirno stanovanjsko sosesko z vrstnimi hišami. 
Sončen dan je izvabil na prosto številne sprehajalce, otroke in njihove hišne ljubljenčke, ki so se sprehajali v senci velikih dreves. 
Na križišču z Avenijo Pensilvanija je zavil desno. 
To je bila največja ulica v Washingtonu in je povezovala predmestje Georgetown na severozahodu, tekla skozi samo središče mesta mimo Bele hiše in se končala na jugovzhodu, v Anacostii, naselju, ki se je nahajalo onkraj reke z istim imenom. 
Washington je pravzaprav zrasel na ustju rek Potomac in Anacostia. 
Po dvojni štiripasovnici se v tem času ni premikalo veliko vozil. 
Vozil je po srednjem pasu. 
Počasi. 
Nikamor se mu ni mudilo. 
Prišel je do Kapitola. 
Avenija je zavila levo in se hkrati zožila. 
Zavil je desno na Kapitolsko obvoznico, z nje pa nazaj na avenijo. 
Vozišče se je zopet razširilo v dvojno štiripasovnico. 
Prihajal je

Zapuščina

Naslednja zanimiva listina je bilo poročilo britanskega častnika, ki ga je aretiral. 
Poveljstvo XIII. korpusa 56. divizija 4. polk kraljičinih huzarjev Poročilo o zajetju in samomoru generalpolkovnika SS Odila Lotaria Globočnika 31. maja 1945 sem v zgodnjih jutranjih urah s svojo enoto pregledoval območje gradu v Paternionu in njegovo okolico. 
Dan prej nam je bilo sporočeno, da bi se tam lahko skrival Gauleiter Koroške, dr. Friedrich Rainer, ki smo mu že nekaj dni bili na sledi. 
Obstajala je namreč nevarnost, da bi ga pred nami ujeli koroški partizani, ki so bili pripadniki slovenske manjšine na Koroškem in ki so izkoristili konec vojne za likvidacijo vseh koroških nacističnih veljakov, ki bi jih uspeli ujeti. 
Okoli 10.30 ure zjutraj smo v gozdu ob grajski cesti zagledali skupino štirih mož, ki so se očitno skrivali. 
Potem ko so se nam predali, so nam pokazali osebne dokumente, za katere smo posumili, da so lažni. 
Eden od njih, očitno vodja, nam je povedal, da se skrivajo pred koroškimi partizani, ker naj bi ti pobijali vse koroške Nemce. 
Ker sem sumil, da gre morda za vojne zločince, sem ukazal, da naj jih zaprejo v improvizirani zapor, majhno hišico, oddaljeno okoli 100 m od gradu. 
Takoj zatem sem poklical poveljstvo, da bi dobil nadaljnja navodila. 
Okoli 11.30 je eden od njih (tisti vodja namreč) zaprosil, da bi šel na stranišče. 
Spremil sem ga do zadnje strani hišice. 
Ko sem se prepričal, da pobeg ni možen, sem mu pustil malo zasebnosti, tako da sem se umaknil za vogal hiše. 
Po nekaj minutah sem ga poklical. 
Ker se ni oglasil, sem šel pogledat, kako je z njim. 
Ležal je na tleh. 
Po pregledu sem ugotovil (pena na ustih, obraz, zmaličen od bolečine), da je storil samomor z ampulo ciankalija, ki jo je očitno imel skrito in jo med osebnim pregledom nismo našli. 
Takoj sem ukazal vnovični temeljit

“Čakaj, no, da preberem še drugi dosje.” 
Odprl je drugo mapo, tisto, ki jo je Robert prinesel iz agencije. 
Zopet kratek življenjepis in opis dejavnosti. 
Ime: Adelio Tedeschini Rojen: 21. aprila 1909, Trst, Avstro-Ogrska (Italija) Poklic: gradbeni inženir Stalno naseljen: Damask, Sirija, Ulica Al Mahdi 114 Status: sodelavec (ref. G. Org) Oče Francesco, poštni uslužbenec, mati, Anna, gospodinja, oba umrla pred drugo svetovno vojno. 
Končal osnovno šolo (Volksshule), 1913. Nadaljeval z gimnazijo v Trstu. 
Končal višjo gradbeno šolo. 
Do 1941 delal kot samostojni gradbeni podjetnik, ko je emigriral v Švico ter pridobil njihovo državljanstvo. 
V italijanskih vojaških arhivih ni podatka, da bi služil v italijanski vojski. 
Po drugi svetovni vojni angažiran kot sodelavec službe na priporočilo centra v Pullachu. 
Nekaj časa delal v Švici kot sodelavec O.
S.S. Leta 1949 odšel v Damask, kjer živi še danes. 
Urejen, redoljuben, natančen. 
V pogovoru daje vtis poznavalca, toda kakšnih posebnih koristi od njega do sedaj nismo imeli. 
V Damasku deluje kot gradbeni podjetnik. 
Pozna širok krog ljudi, celo potencialne sodelavce KGB. 
Občasno prispeva kakšno manjšo koristno informacijo. 
Tekoče govori italijansko, nemško, angleško in arabsko, zato ga včasih uporabimo za nujne prevajalske posle. 
Zagrizen antikomunist, morda včasih celo pretirava. 
Nagnjen k samohvali. 
Priporočena previdnost pri ocenjevanju informacij, ki jih prinaša. 
V prilogi je bilo nekaj fotografij. 
Na njih je takoj prepoznal pokojnika iz Damaska. 
Za razliko od prvih fotografij je bil tokrat povsod v civilni obleki. 
Odložil je liste in srknil velik požirek heinekena. 
Pogledal je čakajočega Garafajana.

“Kakšen poselček?” 
“Lahko bi ga imenovali: denar za prostost.” 
“Kako?” 
“Lepo. 
General plača poročniku, da ga ta izpusti.” 
“Ampak pozabljaš, da se je Globočnik ubil.” 
“To je bila samo igra.” 
“Recimo, da imaš prav. 
Toda kako sta potem odigrala Globočnikovo smrt?” 
“To pa res ni težko. 
Globočnik negibno leži, Fitzpatrick ga pogleda in pove ostalim, da je mrtev. 
In še edini ostane na prizorišču samomora.” 
“Ampak, ukazal ga je pokopati!” 
“Ni res. 
Še enkrat preberi, kaj piše v poročilu: Ukazal sem zapornikom, da izkopljejo jamo za pokojnika. 
Ko so jo skopali, sem ukazal vojakom, da spremijo zapornike v poveljstvo v Spittalu. 
Skopali so jamo, NISO GA PA POKOPALI!” 
“Dobro, verjetno gre za pomoto pri pisanju poročila.” 
“Pomota pa taka! 
Rečem ti, tole ni v redu.” 
“In kaj bova naredila?” 
“Obiskal boš tega Fitzpatrička v Angliji.” 
“Zakaj?” 
“Če moja teorija drži, potem je velika verjetnost, da Anglež ve, kje je Globočnik zakopal nakradeno.” 
“Če ga bova dobila ... 
In če je še živ.” 
“Brez skrbi, če je živ, dobiš njegov naslov v nekaj minutah. 
A smo CIA al' ne?” 
“O. K. Kaj pa sedaj?” 
“Pojdi spat. 
Jutri je nov dan. 
Počakaj, daj še enega heinekena.” 
Spila sta še eno pivo. 
Spremil je Roberta do vrat, jih zaklenil, preveril, če je v pritličju vse ugasnjeno in izključeno, ter šel spat. 
Naslednji dan je v službi spet z nestrpnostjo čakal na Garafajanov klic. 
Ni ga bilo. 
Tudi dan potem ne. 
Šele v četrtek se je oglasil, okoli kosila. 
“Robert tukaj. 
Imaš kaj časa?” 
“Da.” 
“Čez pet minut pr' mehurju.” 
“O. K.”

Zapuščina

in strelivo, in zopet postal bolj previden. 
Toda namesto jekleno sive barve orožja sem zagledal zlato barvo zlatnikov, pomešanih z zlatimi palicami. 
Kar zvrtelo se mi je v glavi. 
Toda to še ni bilo vse. 
Iz luknje je general potegnil še dva takšna zaboja. 
Hitro sva jih zložila v džip. 
Potem ko je general v zadnji del vozila pospravil še lopato, sem dvignil brzostrelko. 
Ukazal sem mu, naj se odpravi globlje v gozd. 
Nisem še vedel, kaj bom z njim. 
General je hodil z rokami na glavi in me rotil, naj ga spustim. 
'Jaz sem svoj del kupčije izpolnil. 
Kje je vaša vojaška čast, gospod poročnik?' 
'In kje je bila tvoja, ko si tisto zlato kradel, ti pankrt nacistični!' sem zatulil nanj. 
Ustavil se je in se, s še vedno dvignjenimi rokami, obrnil. 
Tudi jaz sem obstal in nato dvignil brzostrelko. 
'Sedaj je to zlato vaše, gospod poročnik. 
Dobrodošli v klubu,' je kljubovalno odgovoril. 
Zadenjsko sem se pomikal proti džipu, njega pa pustil stati sredi gozda z rokami na glavi. 
Tistega obraza nisem nikoli več videl. 
Do danes.” 
Sassoon je še nekaj časa molčal. 
Ni pričakoval, da bo Garafajanova teorija pravilna. 
“Ali je imel general pri sebi kakšen zemljevid, načrt ali kaj podobnega?” 
“Ne, na pamet je vedel, kje se zaboji nahajajo.” 
“Kako pa je videti to jezero. 
Je podolgovate oblike?” 
“Da, kako ste vedeli? 
Pravzaprav je prav nenavadno raztegnjeno, tako da v širino ne meri več kot nekaj sto metrov, v dolžino pa nekaj kilometrov.” 
Sassoon se je komaj zadržal, da ne bi pokazal navdušenja. 
Vstal je, pobral dokumente, jih zložil v aktovko in hotel oditi.

“Ne boste verjeli. 
Ves čas mora človek paziti, da se ne zaleti v plavajoč odpad.” 
“Odpad?” 
“Ja. 
Recimo drevesna debla ali različne lesene in plastične razbitine. 
Najbolj nevarni pa so kontejnerji.” 
“Kontejnerji?” 
“Da. 
Velike ladje jih redno izgubljajo na poti. 
In potem te ogromne jeklene škatle plavajo po morju. 
Če te to zadane, te razbije na koščke.” 
“Me hecate?” 
“Ne. 
Res ne. 
Zato mora vsak jadralec imeti nenehno vključen radar. 
Še posebej ponoči. 
Jaz imam celo takega, ki me z zvočnim signalom opozarja na bližajoče se predmete. 
Tako lahko ponoči mirno spim.” 
Pogovor je prekinil natakar, ki je prinesel predjed. 
Takoj za tem se je vrnil z belim vinom. 
Bilo je izvrstno in tokrat primerno ohlajeno. 
Jacob je od natakarja zvedel, da se imenuje pošip in da prihaja z otoka Korčule. 
Nazdravila sta in začela jesti. 
“S čim se pravzaprav ukvarjate?” je Bojana nadaljevala pogovor, medtem ko sta jedla okusno črno rižoto. 
“Delam za Zunanje ministrstvo ZDA.” 
Ujel je presenečen pogled z druge strani mize. 
“Ne, nisem nič posebnega. 
Le navaden uslužbenec na ministrstvu.” 
“Torej ste iz Washingtona?” 
“Da. 
Živim tam, sicer sem pa rojen v Charlestonu v Južni Karolini. 
To je ...” 
“Zvezna država nekje ob obali Atlantika. 
Vem,” ga je prekinila. 
Vedno ga je presenetilo, da so Evropejci več vedeli o Ameriki kakor Američani o Evropi. 
“Ste spoznali predsednika ZDA?” jo je v nadaljevanju zanimalo. 
“Ne. 
Nisem imel te časti,” je odgovoril z nasmehom. 
Georgea Herberta Walkerja Busha res ni spoznal, toda vedel je, da je bil nekaj let pred njegovim prihodom v agencijo njen direktor. 
Je pa res, da ga je videl vsakič, ko je prišel v službo, kajti v avli glavnega vhoda

“Ves čas od trenutka, ko sem zapeljal iz tistega prekletega gozda nad jezerom Weissensee, gospod Sassoon, če je to sploh vaše pravo ime, sem vedel, da se bo to nekoč zgodilo. 
Vedel sem, da bo prišel dan, ko bodo potrkali na moja vrata in rekli: “Vemo, kaj ste naredili, major Fitzpatrick.” 
Verjemite mi, prav tako ni minil dan, da se nisem vsaj enkrat ozrl nazaj v strahu, da ga bom zagledal. 
Po drugi strani pa mi ni žal, da sem storil, kar sem storil. 
Poglejte okoli sebe. 
Dobro živim, nič mi ne manjka.” 
Majorjev monolog je prekinila Marge, ki je prinesla dva velika kristalna kozarca z viskijem. 
Fitzpatrick ji je z zaničevalnim pogledom ukazal: “Glej, da naju ne boš vznemirjala!” 
Medtem ko je zapuščala sobo, je še za njo zatulil: “In brez prisluškovanja!” 
“Veste, jaz nisem naiven,” je nadaljeval major, dvignil kozarec in pošteno odpil. 
Jacob ga je pogledal. 
Videlo se je, da je major sedaj vidno olajšan. 
Verjetno zaradi zaužitega alkohola, toda Sassoon je bil prepričan, da je temu botrovalo tudi dejstvo, da je končno lahko z nekom delil svojo skrivnost. 
Podobno ljudje čutijo po spovedi. 
In major Fitzpatrick je bil pri spovedi, kjer bo iztresel vse, kar mu je zadnjih štirideset let ležalo na duši. 
“Ko sem se vrnil v Anglijo, sem se pozanimal o najinem prijateljčku. 
Stavim, da vem več, kakor si vi sploh lahko predstavljate. 
Sicer pa, zakaj se zanimate za generala Globočnika?” je izstrelil major in se nagnil naprej, kot nekakšen zarotnik. 
“To ni vaša stvar. 
In raje ne drezajte v to, sicer bo lahko še kdo drug izvedel za vašo skrivnost. 
Poslušam, gospod major,” ga je posvaril Sassoon. 
Fitzpatrick se je zdrznil in se zleknil nazaj v naslanjač, toda hitro si je povrnil mirnost. 
Nadaljeval je s pripovedovanjem. 
“No, dobro. 
Tale Globočnik se je skrival pred slovenskimi partizani. 
To veste, saj sem to napisal v poročilu.” 
“Čakajte, kdo so ti, kako ste rekli, Slovenci?” 
“Saj v tem je poanta. 
To so Slovani. 
Majhno slovansko ljudstvo,

Zapuščina

“V redu, pomiri se. 
Res mi je žal. 
Kaj sedaj?” 
“Najprej se boš znebil vsega, kar te lahko poveže z Globočnikom, Tedeschinijem, zakladom, skratka z vsem.” 
“Jutri bom vse skupaj odnesel v svoj sef.” 
“Mogoče bo prepozno. 
Lahko računaš, da boš že jutri dopoldne dobil obisk s čistilnega servisa. 
In oni ne smejo ničesar najti, zato se moraš vsega znebiti že nocoj.” 
“Kako?” 
“Kako naj jaz to vem. 
Zakoplji, zažgi, požri – meni je vseeno!” 
“Daj, pomiri se že enkrat. 
Zdaj že pretiravaš.” 
“Prav imaš,” se je pomiril Robert in nadaljeval: “Ampak sledil boš mojim navodilom. 
Jasno?” 
“Naj ti bo.” 
“Torej, že nocoj se boš vsega znebil.” 
“Obdržal bom le Globočnikov zemljevid.” 
“Ja, vse ostalo – dosjeje, zemljevide, fotografije – daj stran. 
Najbolje, da vse skupaj zažgeš na vrtu.” 
Že čez nekaj minut sta stala na vrtu ob prenosnem žaru, kjer je se je iz gorečega papirja in plastike dvigoval svetel in živahen plamen. 
Zamišljeno sta buljila v ogenj in srebala pivo iz steklenic. 
“Kaj zdaj?” je tišino prekinil Jacob. 
“Skriti moraš zemljevid.” 
“Dobro. 
Moram premisliti, kam? 
Kaj pa tisti trije Globočnikovi sodelavci?” 
“Na to, da bi šel v arhiv, ne smem niti pomisliti. 
Moralo bo počakati vsaj nekaj tednov.” 
“Torej morava spet čakati,” je zavzdihnil Sassoon. 
“Zahvaljujoč tvoji genialnosti,” je zajedljivo pripomnil Garafajan. 
Naslednji tedni so minevali počasi in spremljala jih je velika napetost. 
Sassoon je bil pozoren na vse, kar bi lahko bilo nenavadnega ali neobičajnega v dnevni rutini v službi, mestu in doma. 
Opazoval je reakcije svojih sodelavcev, med vožnjo je nenehno pogledoval v vzvratno ogledalo, doma preverjal, če je vse na svojem mestu, in pri telefoniranju je bil pozoren na sleherni nenavaden

je šel mimo vratarja in čez veliki pečat na tleh avle. 
Garafajan je prišel na dogovorjeno mesto nekaj minut za njim. 
“Mislim, da nekaj sumijo,” je oziraje se okoli sebe tiho izustil Sassoon. 
“Kako veš?” 
“Bil sem pri Liebu.” 
V nadaljevanju mu je opisal vsebino pogovora s svojim šefom. 
“Poslušaj,” je Garafajan začel z navodili. 
“Ko prideš domov, natančno preglej stanovanje. 
Bodi pozoren na najmanjše detajle. 
Naš čistilni servis je zelo natančen, toda nihče ni popoln.” 
Govoril je o posebni skupini, zadolženi za preiskavo in prisluškovanje stanovanj. 
“Stanovanje sem že nekajkrat pogledal. 
Nič.” 
“Zemljevid?” 
“Je na varnem. 
Brez skrbi.” 
“Ne povej mi, kje je. 
Bolje, da o tem nič ne vem. 
Poskusil bom priskrbeti detektor za hrošče, da boš lahko še z njim pregledal stanovanje.” 
Hrošči (bugs) so bili mikrofoni za prisluškovanje. 
“Pazi, kaj govoriš po telefonu. 
V svoj sef ne hodi, ker ti zagotovo tudi sledijo. 
Upam, da mene niso povezali s teboj, čeprav je to malo verjetno. 
Poklical te bom kasneje. 
Čao!” 
Vse od tistega septembrskega večera v Damasku je Sassoon nekajkrat začutil strah pred posledicami tega, v kar se je spustil. 
Sedaj pa, ko je bil dejansko v pravi nevarnosti, ni bil posebno prestrašen; čutil je le, da so mu misli bistrejše, vsi čuti bolj izostreni in da ima v telesu povečano koncentracijo adrenalina. 
Mirno je počakal na konec delovnega časa in se, kot običajno, odpravil do svojega saaba ter se odpeljal domov. 
Takoj ko je vstopil v stanovanje, je šel v dnevno sobo in prižgal glasbeni stolp. 
Dvanajsta simfonija Čajkovskega je odmevala po vsej ulici, medtem ko je še enkrat preverjal stanovanje in iskal morebitne znake obiska nepovabljenih gostov. 
Nič. 
Tokrat je bilo prvič, da je obžaloval svojo potrebo po natančnosti in minimalizmu. 
Tudi če so bili tisti iz servisa tukaj, je bilo zelo malo stvari, ki bi jih lahko pustili drugače postavljene ali obrnjene. 
Poleg tega je bilo stanovanje brezhibno, skoraj sterilno očiščeno, tako da tudi po sledeh v prahu ne bi bilo mogoče ugotoviti njihove morebitne prisotnosti.

“Ne razumem.” 
“Ne vem. 
Nisem ravno navdušena ...” 
“Ampak zakaj? 
Ali ni v Jugoslaviji?” 
“Ja že, ampak, saj veš, mi nismo preveč prijateljski ... “ “Ma daj, saj si z mano. 
Nič se ti ne more zgoditi,” jo je Sassoon pomiril, sam pri sebi pa pomislil: “Neverjetno, kakšne razlike in nezaupljivost v isti državi. 
Naši fantje so odlično opravili nalogo.” 
Ni minilo niti deset minut in Marion je že drsela po morju. 
Velika bela jadra so jo enakomerno napeta vlekla proti jugovzhodu. 
Jacob je stal za krmilom, Bojana pa je sedela za njim in si s privzdignjeno brado in zaprtimi očmi osveževala obraz z najprijaznejšim vetrom Jadrana, maestralom. 
Obala, na kateri so se izmenično vrstile ribiške vasice, mesta in plaže, polne kopalcev, je hitro drsela mimo njiju. 
Čas jima je mineval v predavanju o plovbi, jadranju in pomorstvu nasploh. 
Jacob je bil resen in natančen predavatelj in je Bojani celo pokazal, kako se napenjajo in popuščajo jadrne vrvi. 
S približevanjem zgodnjega popoldneva je tudi veter pridobival na jakosti in jadrnica je čedalje hitreje in odločneje rezala valove. 
V popoldanskih urah sta prispela do Prevlake, polotoka, ki je zakrival vhod v Boko. 
Ko je Marion zavila za rt Oštra, je Jacob spustil jadra in zagnal ladijski motor. 
Ni poznal voda, zato je bil pozoren na barvo morja pred seboj. 
Bojana je razumela njegovo resnost in ga ni motila. 
Ko sta zaplula globlje v zaliv, mimo rta Kobila, se jima je odprl pogled na enega najlepših zalivov v Sredozemlju. 
Obkrožale so ga visoke, s soncem obsijane gore, ki so se skupaj z obalo in njenimi mesteci zrcalile v temno modri vodi. 
Jadrnico sta zasidrala sredi zaliva. 
Spustila sta se v podpalubje in se preoblekla v kopalke. 
Ko sta čez kakšnih dvajset minut spet stopila na palubo, sta ugotovila, da se jima približuje manjši patruljni čoln. 
Pripadal je vojaški obalni straži. 
“Jaz bom govoril,” je Jacob opozoril Bojano. 
Bil je resen in tudi ona ni bila ravnodušna. 
Ko se je patruljni čoln približal jadrnici, je ob korektnem pozdravu in nasmehu zagorelega poveljnika njun strah nekoliko splahnel. 
Bil je visok, atletske postave, ostrih potez obraza in

na ime Thomasa Johnsona. 
Tip je bil vsaj originalen. 
Ni si nadel imena John Smith. 
Prometno dovoljenje. 
Tokrat ni bil izviren. 
Lincoln continental, letnik 1983, kaj pa drugega. 
To je bilo vse, kar je našel v njegovih žepih. 
Iz roke mu je vzel pištolo in jo pregledal. 
Bila je napeta, z nabojem v cevi. 
Iz nje torej ni uspel ustreliti. 
Verjetno ni niti vedel, kaj ga je zadelo. 
Presenečenje je bilo popolno. 
Sassoon je šel do telefona in dvignil slušalko. 
V tem trenutku se je spomnil, da mu prisluškujejo. 
Odložil je in po krajšem premišljevanju odšel v spalnico, kjer se je oblekel v staro ponošeno trenirko, ki jo je uporabljal le še za delo na vrtu. 
Obul je stare superge, ki jih prav tako ne bi pogrešal. 
Na glavo si je dal kopalno kapo, na roke pa gumijaste rokavice. 
Šel je v klet in prinesel vedro, krpe, čistila, polivinilasto folijo in lepilni trak. 
Najprej je mrtveca ovil v polivinil in ga obilno oblepil z lepilnim trakom. 
Nato ga je odvlekel do vhodnih vrat. 
Stopnice in stene je temeljito očistil ter izkopal kroglo iz zidu. 
Bila je dumdumka. 
V konico sta bila križno vžagana žleba. 
Ob vstopu v telo se je takšna krogla razcvetela in dobesedno scefrala in zmlela vse pred seboj. 
Enostavno in učinkovito. 
“Ni čudno, da je temu lepotcu odnesla pol obraza,” je pomislil. 
Luknjo v steni je popravil z mavcem. 
Nato je vse skupaj poškropil z varikino. 
Sassoon je kot velik čistun to čistilno sredstvo sicer uporabljal za beljenje perila, uničevanje plesni po hiši ter razkuževanje toaletnih prostorov, tokrat pa je z njo razgradil vse telesne ostanke gospoda v modri obleki, ki jih je pustil na zadnjem mestu, kjer je še dihal zrak. 
Razkužil je še straniščno školjko, kjer je odplakoval vodo, in kopalno kad, v kateri je nalival novo. 
Nato se je previdno odpravil na ulico in začel iskati lincoln continental, letnik 1983. 
Zagledal ga je v sosednji ulici. 
Vstavil je ključ v ključavnico in obrnil. 
Bil je pravi. 
Avto je pripeljal do vhodnih vrat, se zopet prepričal, da ni nobenih prič, ter spravil truplo v prtljažnik. 
Ko se je na stopnicah pred vhodnimi vrati še enkrat ozrl, da bi preveril okolico in vozilo, je opazil, da ima lincoln razbit prednji desni smerokaz. 
“Upam, da me zaradi tega ne bo ustavila policija,” je pomislil. 
Šel je v hišo in se preoblekel. 
Trenirko, kapo, rokavice, superge, pomivalne krpe – vse to je spravil v veliko plastično vrečo. 
Na koncu je vanjo spravil še mrtvečevo pištolo. 
Odpravil se je v

Zapuščina

Sosedov ni bilo nikjer. 
Sreča. 
Če bi ga opazili, bi zagotovo poklicali policijo in tako bi se znašel v zelo neprijetnem položaju. 
Šel je po stezi mimo hiše in prišel do vrat, ki so vodila na ulico na drugi strani bloka. 
Pregledal je okolico. 
Še vedno nič sumljivega. 
S hitrim korakom se je odpravil v smeri centra. 
Ko je prehodil razdaljo nekaj blokov in se prepričal, da ga nihče ne zasleduje, je ustavil taksi. 
Čez petnajst minut je že stal pred odprto škatlo v kleti banke. 
Vzel je naslova in zemljevid ter nekaj gotovine. 
Domov se je vrnil s taksijem, ki ga je peljal do vhoda v hišo. 
Tokrat mu je bilo vseeno, če ga člani morebitnega lovskega tropa, kakor so v slengu imenovali skupino za sledenje, opazijo. 
Zjutraj je bil že na poti v Švico. 
Z oddelkom v Bernu je hitro opravil. 
Z ambasade v ulici Jubilaumsstrasse se je opravil peš po Helvetiastrasse proti severu in staremu delu mesta. 
Hodil je po predelu, nad katerim so dominirale monumentalne stavbe različnih muzejev. 
Čutil je neko drugačnost, na katero bi se težko privadil. 
Spomnil se je Amišev v svoji deželi. 
Ti čudni sorodniki Švicarjev so že stoletja živeli v štiriindvajsetih državah ZDA z enakim življenjskim slogom, ki bi ga še najbolje opisali kot natančna in temeljita počasnost. 
Ko je opazoval ljudi in pokrajino okoli sebe, ga naenkrat to ni več čudilo. 
Prišel je na Trg Helvetia, od koder je nadaljeval pot po mostu Kirchenfeld čez reko Aare v stari del mesta, ki se je ugnezdilo na hribu in ga je kot polotok s treh strani obdajala vijugasta reka. 
Območje je bilo nekoč polno medvedov in od tod tudi ime mestu. 
Nadaljeval je čez Trg Casino in prišel na velik podolgovat trg, ki so ga obkrožale velike neoklasicistične palače. 
Prebral je napis na hiši na vogalu: Kornhausplatz. 
Ime mu je naenkrat postalo znano. 
“Seveda, tukaj se je začela hladna vojna!” je pomislil. 
Čez nekaj trenutkov je pred seboj zagledal nadvse nenavaden vodnjak. 
Središče le tega je tvoril modro pobarvan in delno pozlačen steber, na vrhu katerega je sedela groteskna figura starejšega debelega rdečeličnega moškega demonskega obraza v rdeči suknji in zelenih hlačah, ki je požiral dojenčka. 
Držeč ga z desnico za život je ravnokar ugriznil v njegovo glavo, in to s takim mirnim zadovoljstvom, kot da bi si privoščil hot dog. 
V svoji levici je držal še dva dojenčka podobne starosti. 
Jacob je skomignil z rameni in krenil dalje. 
Ustavil se je v bližnji kavarni ter naročil kavo in

delom za obiskovalce in oddelkom intenzivne nege. 
Mladi kirurg mu je strokovno, torej dolgovezno, pojasnil situacijo, ki jo je Sassoon povzel v dve besedi – nobenih sprememb. 
Zahvalil se mu je in odšel. 
Skrbelo ga je za Roberta, toda vedel je, da če obstaja mesto, kjer bo imel možnosti za preživetje, potem je to klinika v Bethesdi. 
V službi je dan po obisku Garafajana izvedel, da bo kmalu potoval v Nemčijo. 
Kot naročeno. 
Obiskal bo Plocka v Hamburgu. 
Pred odhodom je moral k šefici. 
“Kakšne težave s prvo nalogo?” 
Plaiceova je imela v mislih pot v Švico. 
“Nobenih. 
To sem počel tudi v prejšnjem oddelku,” je mirno odgovoril Sassoon. 
“Če smo že pri tem, zakaj pa ste zapustili prejšnji oddelek?” 
Jacobu ni mogel uiti cinični pogled nove šefice. 
“Recimo, da je prišlo do kratkega stika v odnosih z nadrejenimi.” 
“Kakšnega kratkega stika?” 
“Raje ne bi o tem,” je obzirno odgovoril Sassoon. 
“No, upajmo, da med nama ne bo kratkih stikov.” 
“Želje delim z vami,” je odgovoril. 
“No, če je to vse ...” 
Bil je nestrpen in hotel je čim prej zapustiti pisarno. 
V drugačnih okoliščinah bi bil neizmerno vesel novega delovnega mesta, toda sedaj mu je bilo vse odveč, nekakšno nujno zlo. 
Njegove misli so bile usmerjene v en sam cilj; in to vsekakor ni bila dokončna zmaga nad komunizmom. 
“Ali ste prepričani, da mi česa ne skrivate?” 
“Prav nič.” 
“No, dobro. 
Zglasite se pri Wilsonu zaradi navodil.” 
“Prav. 
Nasvidenje.” 
“Nasvidenje, Jacob.” 
Ton njenega glasu in način, kako ga je pozdravila, sta se mu zdela precej nenavadna, a takoj, ko je stopil iz pisarne na hodnik, je o tem prenehal razmišljati. 
Pri Wilsonu je dobil navodila. 
Šlo je za pot v Berlin, eno najbolj vročih mest v Evropi, pa ne zaradi povprečnih temperatur ozračja. 
Zahodna Nemčija je od Gorbačova

Zapuščina

Zapuščina

Zapuščina

mobila in izgledu njegovega lastnika – kakšne nočne aktivnosti so razlog dolgemu spancu. 
Sin lastnice ga je s torbo v roki spremil do sobe. 
Ko je prijazni domačin odšel in za seboj zaprl vrata, je gost odprl potovalko in začel zlagati stvari v omaro. 
Ob tem si je požvižgaval neko popularno melodijo. 
Ne, Robert Garafajan ni bil niti približno tako zaskrbljen kakor njegov prijatelj Jacob. 
Istočasno se je v avtokamp v Techendorfu, vasici, oddaljeni nekaj kilometrov zahodno od Neusacha, pripeljal avtodom, iz katerega sta izstopila dva – vsaj po opremi sodeč – strastna ribiča. 
Oblečena sta bila v zeleno ribiško obleko, polno žepkov in vanjo zapičenih trnkov. 
Eden je bil že v letih, toda velikanske postave, krepak in, zaradi zlomljenega nosu in pleše, dokaj nevarnega izgleda. 
Drugi je bil precej mlajši ter gostih črnih las, visok in vitek. 
Na strehi avtodoma je bil pritrjen večji ribiški čoln. 
Prijavila sta se na recepciji ter se odpeljala naprej, da bi poiskala ugodno mesto za svojo hišico na kolesih. 
Našla sta prostor tik ob vodi, nedaleč od majhnega lesenega pomola, kjer sta kasneje privezala čoln. 
Vasilij Pomjanjuk in njegov angel varuh Radovan sta v avtodomu odprla steklenico gorilke in nazdravila bodočemu podvigu. 
Noč je že padla na idilično alpsko jezero na Koroškem in njegova mirna gladina je odbijala svetlobo debele lune po okoliških gozdovih, ko sta se pred majhno počitniško kolibo na obrobju Neusacha ustavila modri jaguar in beli avtodom. 
Vrata kolibe so se odprla in obiskovalci so brez besed vstopili. 
Gostitelj je, čeprav se zunaj ni videlo veliko, vseeno pregledal okolico, preden je zaprl in zaklenil vrata hiše. 
“Stari, a veš, da nisem bil prepričan, da boš preživel pot čez lužo,” je med prijateljskim objemom Garafajan smeje rekel Jacobu. 
“S tako ladjo je bila to mala malica. 
Brez težav bi lahko potoval še ti,” je odgovoril Jacob. 
“A, ne, hvala lepa. 
Armenci nismo ravno pomorsko ljudstvo.” 
“To je Robert. 
In to sta Vasilij in Radovan,” je Jacob predstavil člane svoje ekipe. 
Rokovali so se, posedli za mizo in Jacob je vsem razdelil steklenice piva. 
Stekel je resen pogovor. 
“Vasilij, imata vso opremo?” je vprašal Jacob. 
“Vse. 
Ali si se ti pozanimal pri oblasteh glede zakonodaje?” je odvrnil Ukrajinec.

Zapuščina

“Kako? 
Ni mi jasno.” 
Sassoon sploh ni vedel, kaj naj bi vprašal. 
“Butelj! 
Kaj misliš, da si tako pameten? 
Če ne bi bilo mene, bi bil že zdavnaj pod rušo!” 
“Kako ste vedeli?” 
“Takoj, ko se je stari naci stegnil, sem poslal Haldemana v Damask. 
Ker pri njem ni našel ničesar, je začel spraševati. 
Ko je zvedel, da te je Globočnik obiskal v hotelu, mi je bilo takoj jasno, kdo pozna skrivnost zaklada.” 
“Kako ste pa vi izvedeli za zaklad?” 
“Stari mi je pisal, da bi se rad preselil iz Sirije. 
Ko sem v arhivih brskal po njegovem dosjeju, sem zvedel za zlato. 
Našel sem dokument iz leta 1948, ki govori o skritem zakladu, toda očitno ga naši ljudje niso jemali resno. 
In ravno ko sem se pripravljal, da bi iz starega izvlekel skrivnost, si se prikazal ti in pobral smetano.” 
“Kako ste zvedeli za naše načrte?” 
“Ukazal sem postaviti hrošče v tvoje in Garafajanovo stanovanje. 
Tako sta mi razkrila podrobnosti načrta.” 
“Kdo je bil pa tisti mrtvec v mojem stanovanju?” 
“Ti neumni kurbin sin! 
Ti in tisti zmešani Armenec sta začela vrtati tam, kjer ne bi smela! 
Tako so se vaju odločili opazovati in kasneje likvidirati. 
Sploh ne vesta, kakšno srečo sta imela!” 
“Ne razumem.” 
“Armenca je čakal čistilec pred hišo. 
Sreča je bila v tem, da bi isti večer moral pospraviti še tebe, zato se mu je mudilo. 
Namesto da bi izvedel standardni postopek, torej odvlekel malega kurbirja na streho stolpnice in ga vrgel dol, ga je pred hišo povozil in spizdil.” 
“In potem?” 
“Za tvojo likvidacijo sem izvedel v zadnjem trenutku in takoj poslal Haldemana k tebi domov. 
Malo je manjkalo, da bi prišel prepozno, saj je naletel na čistilca, ki se je že vzpenjal po stopnicah proti tvoji spalnici.” 
“Ali je on pospravil tudi Fitzpatricka?” 
“Koga?” 
“Poročnika iz Anglije, ki je leta 1945 ujel Globočnika v Avstriji.” 
“Tistega pijanca? 
Seveda. 
Bog vedi, komu bi še sčvekal o zakladu, če ga Haldeman ne bi utopil.” 
“Kaj pa Rounding?”

Zapuščina

