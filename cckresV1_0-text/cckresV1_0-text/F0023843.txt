kot fizične oblike nujno tipološko določeni in predvsem v javni lasti (na primer park, trg, ulica, plaža, ...). 
V sodobnem mestu različne javnosti s svojim delovanjem v kateremkoli fizičnem prostoru ustvarjajo socialni javni prostor (sestanki v napol javnih ali zasebnih prostorih, zborovanja na šolskih dvoriščih, performansi, ...). 
Z njihovim delovanjem pridobivajo različni prostori različne simbolne vrednosti, ki jih umeščajo v zakladnico kolektivnega spomina kot simbolne javne prostore spominov in domišljije. 
V nasprotju z javnim prostorom v klasičnem mestu, ko je bil javni prostor vedno bolj obravnavan in razumljen kot neke vrste javna dobrina, do katere bi moral vsakdo (vsaj teoretično) imeti dostop, ne glede na uro, posameznikovo spolno usmerjenost, ali etnično oziroma socialno ozadje, je skupna značilnost sodobnega javnega prostora nadzor. 
Javni prostori se ne razlikujejo več po tipologiji fizičnih oblik, razlikujejo jih pravila obnašanja, ki določajo, kdo ima dostop do njih in kdo ima moč, da jih nadzoruje. 
O vplivu sodobnih medijev na organizacijo prostora razpravlja nizozemski arhitekt in kritik Bart Lootsma. 
V članku »Nove pokrajine« prikazuje, kako so sodobni mediji radikalno uničili tradicionalno urbanistično oziroma arhitekturno organizacijo prostora, še posebej v segmentu tradicionalnega razlikovanja med javnim in zasebnim. 
Razvoj komunikacijske tehnologije in z njim povečane možnosti dostopa do informacij so spremenili bivanjske vzorce. 
Arhitektura in urbanizem sama ne moreta več graditi mesta, če razumemo gradnjo mesta predvsem kot oblikovanje javnega prostora. 
Sodobni javni prostor je nestalen, nedoločne oblike in je celo virtualen. 
Ustvarjajo ga mediji s posredovanjem informacij, tudi zato da sploh izvemo, kje smo in kam hočemo. 
Mediji sprožajo naše želje. 
Ne povedo nam le, kje moramo nakupovati, ampak tudi, kje se moramo srečevati in kje poljubljati. 
Postali so torej bistveni del javnega prostora. 
Kot dokaz navaja Lootsma misel nizozemskega krajinskega arhitekta Geuzeja, da mestni prebivalec ni usmiljenja vredna žrtev mesta, za katerega bi bilo treba skrbeti in ga varovati v umirjenem, zelenem okolju. 
Mestni prebivalec se je namreč izkazal za vase prepričanega, vedoželjnega posameznika, ki je izredno mobilen, razpolaga z najnovejšimi dosežki tehnologije in ima stalen dostop do različnih

Urbano prebivalstvo v% 1980 2000 2020 Svet 39 47 57 Afrika 27 38 49 Evropa 69 75 80 Severna Amerika 74 77 82 Srednja Amerika 60 67 73 Južna Amerika 68 80 85 Azija 27 38 50 Pacifik 71 70 72 Države v razvoju 29 41 52 Industrijske države 71 76 81 Stopnja rasti urbanega prebivalstva v% 1980–85 2000–05 2020–25 2,6 2,2 1,7 4,4 4,0 3,0 0,8 0,3 0,1 1,2 1,0 0,9 3,1 2,0 1,5 3,1 1,8 1,1 3,6 2,8 2,0 1,4 1,3 1,3 3,8 2,9 2,1 0,9 0,5 0,3

Francis Fukuyama v svojih knjigah Konec zgodovine in Poslednji človek napoveduje, da bo duh zgodovine umrl, ker bo svet v bližnji prihodnosti obstajal samo še iz demokratično-kapitalističnih družb (Fukuyama, 1989). 
V svoji novi publikaciji Prihodnost brez človeka ameriški zgodovinar trdi, da bo biotehnologija »ponovno obudila zgodovino«. 
Fukuyama izhaja iz tega, da bo biotehnološka manipulacija človeka morda »vpeljala počloveško dobo zgodovine«. 
Takšen razvoj bi tako revolucioniral naravo človeka, da bi se zaradi tega zrušili temelji doslej poznanih političnih ureditev (Fukuyama, 2002). 
Poseganje v človeško naravo med biologi dolgo časa ni bilo zelo popularno, ne nazadnje zato, ker so bili tudi oni mnenja, da zunanji vplivi odločilno sooblikujejo človeka, in seveda ker so to vejo biologije v temelju zamajale in diskreditirale blodne nacionalsocialistične ideje o »novem, čistem, rasno očiščenem človeku«. 
Fukuyama sledi nastavku, ki se opira na sodobne nevrološke znanosti in vedenjsko biologijo; te možganov ne razumejo v skladu z Lockom kot tabulo raso, torej kot nepopisan list, temveč kot »modularen organ, ki je sestavljen iz mnogih prilagodljivih kognitivnih struktur, ki jih v tej obliki nima tako rekoč nobeno bitje razen človeka«, pravi Fukuyama. 
Naše splošne lastnosti, ki niso odvisne od kulture, nadaljuje Fukuyama, je torej programirala evolucija, predvsem našo sposobnost, da »govorne izraze s pomočjo opornih točk analiziramo kot resnico ali laž, se izogibamo virom nevarnosti, vodimo dialog, uživamo v maščevanju, občutimo sram, skrbimo za svoje otroke in starše, občutimo gnus do incesta in kanibalizma, prepoznavamo vzroke dogodkov«. 
Fukuyama se boji, da bo človeška genetika spremenila naše sobivanje in torej tudi celoten javni prostor v našo škodo – tudi če narava človeka ne bo revolucionirana. 
Katera prihodnost? 
Je torej to ozadje naše vrženosti v hiperglobalni svet? 
Bosta trženje in diktat kulture doživetij izvotlila naše življenje, v katerem je »potrošnik ultimativni proizvod« (Pine, Gilmore, 1999)? 
Si sploh lahko predstavljamo koncept, nasproten globalizaciji? 
Katere razvojne možnosti sploh še ima tehnologija in ali bi domnevni »konec tehnike« dejansko pomenil konec zgodovine, kot trdi Fukuyama? 
Bodo vir-

cola + 40 m 656.805 m2

cola + 80 m 425.481 m2

Tabela 1: Glavni cilji sonaravnega razvoja poselitve zgostitvenih območij (vir: Hilligardt, 1998)

dolinah ali manjših kotlinah z večjo prostorsko stisko, gostejšo pozidavo, zatišno lego, izrazitejšo temperaturno inverzijo, manjšimi vodnimi tokovi, s plitvo talno vodo ter s prekomernimi emisijami (plinskimi, tekočimi, trdimi) glede na skromne lokalne samočistilne zmogljivosti. 
Prekomerna pokrajinska obremenjenost je povratno vplivala na povečanje ne le pokrajinske degradacije, temveč po določenem obdobju tudi na povečanje pokrajinske občutljivosti, skupaj pa na večjo pokrajinsko ranljivost (ogroženost). 
V nekaterih območjih je onesnaževanje okolja postalo dejavnik socialnega razlikovanja, saj se v bolj onesnaženih mestnih območjih povečuje tudi delež socialno ogroženih skupin prebivalcev. 
Z vidika razmerja med samočistilnimi zmogljivostmi in obremenjevanjem mestnega okolja je za Slovenijo ugodno, da le v dveh mestih živi več kot 100.000 prebivalcev (Ljubljana, Maribor). 
Mesta in drugi kraji so torej na splošno enakomerneje razporejeni in omogočajo manjši razkorak med pritiski (obremenjevanjem okolja, pozidavo zemljišč) ter nevtralizacijskimi sposobnostmi bivalnega okolja. 
Kljub temu pa stanje bivalnega okolja v večjih slovenskih mestih kaže, da zaradi skromnejših samočistilnih sposobnosti mestnih ekosistemov (dolinska ali kotlinska lega) obstoječe emisije presegajo sposobnosti čiščenja sestavin mestnega okolja, zlasti zraka in vod. 
Poraba naravnih virov in ekološki odtisi na prebivalca so v slovenskih mestih in regijah bistveno nad globalno sprejemljivostjo. 
Večja slovenska mesta so temeljni vir pritiskov na okolje, medsebojno pa se razlikujejo po ključnih ekonomskih, socialnih in okoljskih kazalcih. 
Glede na doseženo stopnjo materialnega blagostanja, socialne varnosti in ohranjenost ter rabo okoljskega kapitala je za Slovenijo v naslednjih 10–20 letih primerna razvojno-varovalna paradigma t. i. šibke sonaravnosti z minimizacijo škod v okolju (prednostno odpravljanje prekomernega obremenjevanja okolja), s stabilizacijo snovnoenergetskih tokov in z optimalnejšo rabo okoljskega kapitala (zlasti obnovljivih naravnih virov, okoljskih storitev). 
Umiritev suburbanizacije, prenove mest, ohranjanje tudi stanovanjske funkcije mestnega središča, umiritev cestnega in razvoj drugih okolju prijaznejših oblik prometa ter izboljšanje kakovosti bivalnega okolja so temeljne strateške sonaravne naloge politik slovenskih mest.

(C)O2 gozdovi kmetijstvo letališča zelenjavni vrtovi pokopališča gradbišča dnevna rekreacija suha narava rastlinjaki industrijska področja bivalna področja asfaltirane ceste nočna rekreacija drugo parki javni transport vodne površine, namenjene rekreaciji odlagališča smeti storitvene dejavnosti športni objekti površinske vode netlakovane ceste smetišča rezervoarji za vodo mokra narava skupaj

centrov, v katerih sta skoncentrirani ekonomska in finančna moč. 
Te prestolnice so London, Pariz in Frankfurt, ki so gonilna sila teritorija, sestavljenega iz področij rasti, obkroženih s šibkejšimi regijami in območji, ki so v zaostanku. 
Poročila OECD (Organizacija za sodelovanje in razvoj), ocenjevanje potencialnih kandidatk za vstop v Evrolandijo in politika dodeljevanja, ki jo vodi Sklad evropske skupnosti (ki spodbuja zbližanje naprednejših in šibkejših regij), so tisti organizmi, ki še utrjujejo to logiko delitve teritorija v homogene kontekste, določene glede na pokazatelje ekonomske razvitosti. 
Projekt evropskega prostora, ki ga zastavljajo te stalne »misije prepoznavanja«, je večinoma geografsko polje, kjer se pospeševanja, zaustavljanja in stagnacije pojavljajo lokalno in najpogosteje neusklajeno med seboj. 
Metaforični izrazi, s katerimi so poimenovali najbolj dinamična področja, na primer Modra banana, Sončni pas in Alpska utrdba, potrjujejo način zasnove teritorija, ki misli v kontekstu večjega merila. 
Teritorialne dimenzije teh kontekstov ne prepoznamo toliko po fizičnih in prostorskih značilnostih, ampak bolj po njihovi odprtosti za ekonomski razvoj. 
Razumljeni so kot polja s potenciali, ki na tem teritoriju niso prisotni izvorno. 
Drugo stališče predlaga opredelitev evropskega prostora glede na geografsko določena okolja človeškega naseljevanja, na katerih lahko opazujemo medsebojno odvisnost danih geografskih pogojev in socio-ekonomskih tokov. 
Z upoštevanjem proizvodnih regij in tam prisotnih vej industrije vzpostavimo odnos med fizično in socioekonomsko morfologijo evropskega prostora. 
Novejši poskusi upodabljanja evropskega urbanega sistema na podlagi kompleksnega modela mreže težijo k temu, da bi poiskali nove urbane združbe in jih upodobili kot sisteme gostih urbanih odnosov. 
Njihovo gostoto je mogoče meriti s pomočjo prometnih vzorcev, količine pretoka financ ter ekonomskih, industrijskih in komercialnih povezav. 
Ta pristop upošteva tudi določene značilnosti samega prostora, kot so razvejanost komunikacijskega omrežja, površina urbanizacije, koncentracija servisnih dejavnosti in prometnih infrastruktur. 
Tako prikazan evropski teritorij je povezava podsistemov, ki nimajo pravih omejitev, ampak so definirani le kot funkcija njihovega obsega: Padska nižina, pariška regija in države

Splošna razvojna zakonitost Ko aglomerirano industrijsko mesto razpada, se dejansko reorganizira pod vplivom součinkovanja raznoterih družbenih sprememb, postfordistične ekonomije, tehnoloških inovacij in drugih razvojnih dejavnikov. 
Tradicionalne hierarhije in sistemi odvisnosti postopoma slabijo in se izgubljajo. 
Razpršeni vzorci urbanih aglomeracij izkazujejo vseposvod po svetu podobne razvojne zakonitosti.

mobilen, razpolaga z najnovejšimi dosežki tehnologije in ima stalen dostop do različnih medijev. 
Ni vedno treba, da bi bilo okolje prilagojeno željam prebivalcev, tudi sami se morajo prilagajati okolju. 
Za mestnega prebivalca dom ni več nek individualen svet. 
Stalno spreminja svoje preobleke in okolje, išče oddih v Maasvlakte (industrijski predel v rotterdamskem pristanišču) ali pa v Alpah, se sprošča v temačnih uličicah, brzi po pokrajini, spi in dela na raznoraznih krajih, njegovi prijatelji in družina pa ne živijo v isti ulici. 
Mestni prebivalec uporablja celoto pokrajine, ima več naslovov in raje stanuje v vodnem stolpu, bivši kmetiji ali skladišču kot v enodružinski hiši.«14 Zgoraj opisana pokrajina ustreza podobi z močno izraženo diferenciacijo različnih gostot in kultur prebivalcev. 
Tako pokrajino smo še do nedavnega imenovali periferija, vendar pa je vmes postala tako razširjena, da so zdaj stara mestna središča le še osamljeni poudarki, enako pomembni kot katerikoli drug predel. 
Adriaan Geuze je opazil, da Maasvlakte ni več le pozabljen industrijski predel pristanišča, ampak tudi dom za presenetljivo družino sirot: »Petindvajset metrov visoka umetna peščina nasproti plaže Hook of Holland za sabo skriva naftne sode, terminal za uranovo rudo, kretnice, ducat preizkusnih vetrnih turbin, terminal za zabojnike, cono za razstreljevanje službe za eksplozive in ribogojnico s postrvmi. 
Najbolj bizarna zbirka struktur pa je World Disaster Center, kjer gradijo kopije stanovanjskih blokov, naftnih vrtin, vlakov, tovornjakov, rafinerije, rezervoarjev in podobnega, ki so namenjene samo temu, da jih kasneje polijejo z bencinom in zažgejo. 
Gasilci in skupine civilne zaščite tu vadijo štiriindvajset ur na dan. 
To pa še ni vse. 
Med počitnicami ljudje to področje dobesedno preplavijo in se predajajo novim, bolj pustolovskim oblikam rekreacije: kupi peska služijo kot vadbeni teren za pasje vprege in motokros, črpalke za poglabljanje pristanišča kot odskočišče za zmajarstvo, skalnati nasip kot najdišče fosilov in podvodni rudnik peska kot lokacija za globinsko potapljanje.«15 Adriaan Geuze trdi, da ta zapostavljena, pa vendar zelo živahna pokrajina skriva semena bodočega evropskega mesta, v katerem

Konec stoletja napoveduje pomembne spremembe. 
Tudi imena zanje že obstajajo: supermoderna (Augé), hipermoderna (Ibelings). 
Pri nas je bolj razširjena oznaka druga moderna. 
Združuje tako različne teoretike, kot so Heinrich Klotz, Werner Hofmann, Ulrich Beck in Anthony Giddens. 
Heinrich Klotz govori o drugi moderni, da bi jo ločil od heroične faze moderne dvajsetih let. 
Zato druga moderna. 
O moderni pa govori, ker razume moderno – tako kot novi vek – kot nekaj, kar presega obdobja, kar transcendira menjave slogov. 
Tako kot renesansa, manierizem, barok so tudi »moderna, postmoderna, druga moderna« del neke dobe – kot pravi naslov njegove najnovejše knjige, na katero se bomo sklicevali v nadaljevanju. 
To spremembo zornega kota utemeljuje z okoliščino, da »smo priče procesu, ki moderno izloča iz sheme inovacije in ponavljanja. 
Predstavo o sosledju dob, ki premočrtno našteva enodimenzionalno zaporedje razvojnih položajev in pozna samo zamenjavo starega z naprednim novim, nadomesti drugačen zgodovinski model, ki razlikuje med temeljnimi motivi, segajočimi čez obdobja, in znotraj njih potekajočim menjavanjem slogov.« 
V slikarstvu Klotz kot temeljni motiv, ki presega to dobo, prepozna abstrakcijo in opiše njeno zgodovino od fauvističnega preloma z likovno tradicijo 19. stoletja, prek prve abstraktne slike Kandinskega, do njenih zadnjih posledic, belega platna Roberta Rauschenberga ali action paintinga Jacksona Pollocka – platna kot odsevne površine ali prostora akcije. 
Z moderno se danes ukvarja tudi vse več družboslovcev: »Moderno, ki se nadaljuje, moramo nadaljevati« – pod tem naslovom Jürgen Habermas povzame poskuse, da bi razlike med prvo in drugo moderno zajeli s pojmom refleksivna modernizacija. 
Po Ulrichu Becku pomeni

* N. Kuhnert in A. Schnell, Die Moderne der Moderne, Arch+, 143, Aachen 1998, str. 16–17.

Kakor je nekoč odpiranje in zapiranje mestnih vrat prikazovalo izmenjavanje dneva in noči, se danes zbujamo z odpiranjem »oken« in prižiganjem televizije. 
Dan se je spremenil. 
Astronomskemu sončnemu dnevu, utripajočemu dnevu svetlobe sveč, dnevu električnih luči se je pridružil še en dan, tj. umetni elektronski dan, ki se pojavlja na koledarju informacijskih izmenjav in ni povezan z realnim časom. 
Kronološki in zgodovinski čas, čas, ki teče, je nadomeščen s časom, ki se kaže v trenutkih. 
Na računalniškem zaslonu časovne enote postanejo podporne površine zapisov. 
Dobesedno oziroma bolje rečeno slično čas pride na površje. 
Prostorska razsežnost je s katodno cevjo postala odvisna le še od možne stopnje hitrosti prenašanja. 
Kot enotnost kraja brez kakršnekoli enotnosti časa je mesto izginilo v heterogenosti režima, utemeljenega na časovnosti naprednih tehnologij. 
Figura urbanega ni več označena s črto, ki razločuje tukaj od tam. 
Postala je namreč digitaliziran urnik. 
Kakor je bilo včasih v mesto treba vstopiti skozi vhodna vrata, moramo danes skozi avdiovizualni protokol, v katerem sta sprejem in nadzor spremenila celo formo pozdravljanja v javnosti in običajnih dobrodošlic. 
V prostoru optične iluzije, v katerem ljudje zasedajo transportni in transferni čas, namesto da bi naseljevali prostor, le lenoba obnavlja neko staro ustaljeno navado, zaradi katere urbani kraji sploh vztrajajo na istem mestu. 
Z novim, hitrim posredovanjem komunikacij prihodi izrivajo odhode: vse prihaja, ne da bi bilo treba oditi. 
Vse do nedavnega je v mestu obstajalo razločevanje med notranjim in zunanjim prebivalstvom. 
Danes pa se ljudje delijo glede na vidike časa. 
Kakor je nekoč mestno središče izražalo obstoj daljše zgodovinske dobe, je danes za to dovolj že nekaj spomenikov. 
Še več, novi tehnološki čas ni vezan niti na koledar dogodkov niti na kolektivni spomin. 
Je čisti računalniški čas, ki kot tak pomaga konstruirati stalno sedanjost, neomejeno časovno intenziteto, ki moti ritem že tako ali tako vedno bolj razpadle družbe. 
Kaj v taki ureditvi pomeni spomenik? 
Namesto s preciznostjo izdelanega portala ali monumentalnega prehoda med razkošnimi stavbami se danes srečujemo s praznino in monumentalnostjo čakanja na usluge strojev. 
Vsakdo je zaposlen s čakanjem pred kakšnim komunikacijskim ali telekomunikacijskim aparatom, s čakanjem v vrsti

Gre za soočenje dveh procesov. 
Prvi je primarno materialen, sestavljajo ga fizični elementi: zidovi, pragovi in nivoji, ki so vsi natančno locirani. 
Drugi proces pa je nematerialen; njegove reprezentacije, podobe in sporočila ne nudijo nobene krajevnosti oziroma trdnosti, saj so vektorji trenutne, takojšnje ekspresije z vsemi zmanipuliranimi pomeni in napačnimi informacijami, ki so njen neizogibni del. 
Prvi je arhitektonski in urbanističen v tem, da ureja in gradi trden geografski in politični prostor. 
Drugi pa naključno ureja in razmetava prostor-čas, kontinuum družbe. 
Tu nočem postavljati manihejske sodbe, v kateri bi bila nasproti postavljena fizično in metafizično, ampak bi rad le zajel sodobno stanje, še posebej položaj urbanega oziroma arhitekture, znotraj zmede naprednih tehnologij. 
Če se je arhitektonsko razvilo z vzponom mesta ter odkrivanjem ozemelj in njihovo kolonizacijo, je arhitektura, tako kot velika mesta, v hitrem zatonu, odkar je ta naloga končana. 
Ker še vedno vlaga v notranjo tehnično opremo, je arhitektura vedno bolj introvertirana in postaja nekakšna galerija strojev oziroma muzej znanosti in tehnologij, razvitih iz machinisme proizvodnje od revolucije transporta do t. i. osvojitve prostora. 
Zato je popolnoma normalno, da ko danes razpravljamo o tehnologiji prostora, v mislih nimamo arhitekture, ampak inženirstvo, ki nas lahko pospremi v vesolje. 
Vse to se dogaja, kakor da bi bila arhitektura le nekakšna podporna tehnologija, ki so jo že presegle tehnologije, namenjene pospeševanju gibanja in astronomskim projekcijam. 
Tu gre pravzaprav za vprašanje arhitekturnega delovanja, telurične funkcije področja zgrajenega ter odnosa med tehnologijo določene kulture in zemljo. 
Razvoj mesta kot konzervatorija klasičnih tehnologij je pripomogel k vzponu arhitekture, ki je potekal s projekcijo v vse prostorske smeri, med katerimi sta demografska koncentracija in dokončna vertikalna zgostitev urbanega miljeja v popolnem nasprotju z agrarnim modelom. 
Napredne tehnologije pa še napredujejo z nepremišljeno in vseobsegajočo ekspanzijo arhitektonskega, kamor še posebej sodi vzpon transportnih sredstev. 
Najbolj napredne tehnologije, ki se razvijajo iz želje po vojaški zasedbi vesolja, že danes v orbito pošiljajo prebivališča, jutri pa bodo tja morda že poslale tudi mesto. 
Z naseljenimi sateliti, vesoljskimi ladjami in vesoljskimi postajami v vlogi lebdečih laboratorijev

zapletenih tehnoloških raziskav je arhitektura poletela visoko, kar ima zanimiv posredni vpliv na usodo postindustrijske družbe, v kateri, skupaj z zatonom umetnosti in počasnim umikanjem primarnih tehnologij, postopoma izginjajo znamenja kulture. 
Ali je urbana arhitektura že preživeta tehnologija (kakor se je zgodilo ekstenzivnemu poljedelstvu), iz katere izhaja poraz megapolisa? 
Ali bo arhitektura postala le še ena dekadentna oblika planetarne dominacije, katere rezultati bodo podobni posledicam nenadzorovanega izkoriščanja primarnih virov? 
Ali ni upadanje števila velikih mest že postalo primera za zaton industrije in prisilno brezdelnost, ki simbolizirata poraz znanstvenega materializma? 
Zatekanje k zgodovini, kot predlagajo strokovnjaki postmoderne, je le poceni trik, s katerim se izognejo vprašanju časa oziroma režima nadzgodovinske časovnosti, izpeljane iz tehnoloških ekosistemov. 
Če smo danes res v kriznem obdobju, gre za krizo etičnih in estetskih referenc oziroma krizo nezmožnosti razumevanja dogodkov v okolju, katerega izgledi za prihodnost niso obetajoči. 
Izgleda, da učinek realnosti vedno bolj nadomešča neposredno realnost, saj je količina neposrednih in posrednih informacij (zaradi razvoja različnih načinov komunikacije) vedno bolj neuravnotežena, prednost pa dajemo posredovanim informacijam na škodo njihovega pomena. 
Lyotardova moderna kriza velikih zgodb izda učinke novih tehnologij, njihov poudarek pa se od tu naprej s ciljev prenese na sama sredstva. 
Velike zgodbe teoretske kavzalnosti so torej nadomestile male zgodbe praktičnih priložnosti in končno tudi mikrozgodbe avtonomije. 
Tu se ne sprašujemo več o krizi moderne, o postopnem propadanju skupnih idej, o prototemelju pomena zgodovine, ki se odvija v korist bolj ali manj omejenih zgodb, povezanih z avtonomnim razvojem posameznikov. 
Problem zadeva zgodbo samo, uradni diskurz oziroma način reprezentacije, ki je bil do sedaj povezan z univerzalno priznano sposobnostjo, pripisano kapaciteti izrekanja, opisovanja in zapisovanja realnosti. 
To je dediščina renesanse. 
Kriza konceptualizacije zgodbe se torej pojavlja kot druga plat krize konceptualizacije dimenzije v vlogi geometrične zgodbe, diskurza merljivosti vsem vidne realnosti. 
Kriza velike zgodbe, ki omogoči vzpon mikrozgodbe, se končno razreši v krizo zgodbe velikega in malega.

Krpanka 1

3 M. Auge, »Novi svetovi«, Mestomorfoze, Založba *cf. in SCCA–Ljubljana, Ljubljana 1999.

Če bi ob vsem tem upoštevali še postmodernistično zavračanje instrumentalnosti oziroma racionalističnega razlikovanja med cilji in sredstvi, potem bi pač lahko sledil le sklep, da gre za konec urbanizma. 
Vendar pa urbanizma – vsaj v današnjih razmerah – še ne moremo obravnavati tako kot na primer umetnost, ki je lahko tudi sama sebi namen in ne le sredstvo za doseganje nekih drugih ciljev. 
Pri njej so pomembnejše težnje k »načelu užitka« kot k »načelu realnosti«; opušča se ločnica med »umetnostjo in življenjem«. 
»Usmerjanje urbanega razvoja« ima, za razliko od umetnosti, še prav posebej poudarjen instrumentalni značaj. 
Pri tem pa bi tudi tu lahko sprejeli izziv in postavili cilj – odpravljati ločnico med urbanizmom in življenjem. 
V nasprotju z ugotovitvami v mednarodnem merilu, ki kažejo, da je urbanizem postal še bolj zamejena upravno-tehnična dejavnost brez kakšnih večjih družbenorazvojnih ambicij, ostajata odprti možnosti: 1. razširjati vsebino urbanističnih preokupacij in 2. razširjati krog udeležencev prek sedanjih okvirov profesionalnega monopola načrtovanja in oblikovanja. 
Razširjati pa ne pomeni le spodbujati, ampak tudi že vsaj prepoznavati dejansko življenjsko prakso, ki marsikje prehiteva profesionalno samozadostnost arhitekture in urbanizma. 
Oboje pa nasprotuje težnji, da bi se odpovedali veliki zgodbi emancipacije in socializacije (podružbljanja, societalization, Vergesellschaftung) v kontekstu (globalne) družbe kot celote. 
Veliko in malo v današnjem prostoru tokov živi v neločljivi celoti, zato je iluzorno, da bi s samovoljno zamejitvijo le na slednje povečali obvladljivost našega grajenega in družbenega okolja. 
Kot se pri poudarjanju preusmeritve od makrodružbene celote na (specifične) mikrokontekste izkaže, da ne gre za konec velikih zgodb, ampak za enostranskost, do podobnega sklepa pridemo tudi, ko se poudarja le še posebnosti in različnost. 
To je še posebej nazorno, če spremljamo postmodernistične odzive na uniformnost, kakršna je bila značilna za arhitekturo mednarodnega sloga. 
Medtem ko je mednarodni slog vsepovsod označevala podobnost, dekontekstualizem, uniformnost, se kot odziv na to pojavlja povzdigovanje razlik in pluralizem, vključevanje različnih slogov, več pomenov, muhavost, čudaštvo, multivalentna arhitektura in nasploh nered ter nepopolnost v arhitekturi. 
Toda večje raznovrstnosti same po sebi še ne moremo enačiti z neredom niti v prostoru niti v času. 
Po drugi

9 Že pred dvema desetletjema sem v knjigi Protislovja družbenega razvoja (Mlinar, 1986, str. 209–299) obravnaval »antinomije v organizaciji bivalnega okolja«, med njimi tudi: izražanje osebnosti in prostorski red (disciplino), individualnost in standardizacijo, obvladljivost enostavnosti in odtujenost kompleksnosti, domačnost in raznovrstnost idr., kar vse ostaja aktualno tudi danes. 
Četudi zadnja leta pri nas nekateri urbanisti poenostavljeno ponavljajo splošno zahtevo, da je treba – namesto coninga – preiti k »mešanim strukturam«, to ne predstavlja (zadosti) uporabne usmeritve za prakso, saj ne gre preprosto kar za mešanje vsega z vsem.

v ekonomske okvire, pa po drugi strani z okrepitvijo identitete skupine ustvarja silen vir energije. 
Hkrati pa se nagiba k neredu.11 Pri nas se zdi težko presoditi, ali nekatere najbolj popularne oblike druženja predstavljajo značilen vzorec moderne (mogoče celo predmoderne) ali postmoderne družbe. 
Primerjajmo na primer, kakšen pomen se pripisuje različnim delovnim dosežkom (opravljeni izpit, pridobljena diploma, uspeh na delovnem mestu), in kako pogosto jih proslavimo v nasprotju z dogodki, ki so neodvisni od prizadevanj posameznika (rojstne dneve). 
Nesporno pa prevladujejo proslave rojstnih dnevov že od prvega leta starosti naprej, kar se ne ujema z značilno »produktivistično« usmeritvijo, kakršno v Združenih državah Amerike izraža t. i. achievement orientation. 
Ali torej to – še zlasti glede na socialistični intermezzo – pomeni, da se bomo morali do modernističnega produktivizma šele dokopati ali smo ga preskočili oziroma presegli, tako da sedaj lahko živimo v postmodernem svetu vrednot, simbolike in igrivosti? 
Zaostrovanje tekmovalnosti v svetovnem merilu nas celo vrača nazaj k »borbi za preživetje«, kar izrazito doživljajo prav arhitekti. 
Spet gre za paradoks, da so hkrati s tem arhitekti (in urbanisti) tudi pomembni (so)ustvarjalci postmodernistično zasnovanih ambientov, ki pritegujejo tudi druge ustvarjalne posameznike (knowledge workers) in s tem povečujejo inovativno prodornost mesta ter njegovo uspešnost v tekmovanju z drugimi mesti.

evolucija, (razvoj) proces osvajanja informacij (Čerpes); evropske univerze, večinoma predavalniške tovarne (Lootsma); evropski prostor, niti nevtralna podlaga niti heterogen sistem različnih kontekstov, temveč dispozitiv za preobrazbo materialnega prostora, katerega geografski domet je viden v stalnih premikih (Atene, Jeruzalem, Rim, Carigrad, itn.). 
Evropa je preprosto polje, na katerem deluje, se reproducira in deli izjemno specifičen in originalen dispozitiv prilagajanja naseljenega prostora … 
(Boeri); evropsko mesto, sobivanje dveh mest: prvega predstavlja zgodovinsko mesto, ki se je utrdilo v procesu nalaganja različnih kulturnih plasti skozi čas, drugega predstavlja sodobno mesto, ki se šele izoblikuje in ves čas spreminja (Koželj); fizična ali prostorska regija, strukturna oblikovanost določene pokrajine. 
Prostorska dimenzija vsebuje vidike, kot so markiranje pokrajine, center in periferija, geografske, ekološke in podnebne lastnosti ter fizične strukture, ki jih je ustvarila človeška roka (Maas); fizični javni prostor, opredeljuje določena oblika lastništva tako v zgrajenem kot v naravnem okolju. 
Ustvarjamo ga z urbanističnim načrtovanjem in oblikovanjem (Lehrer); genius loci, koncept kraja ujet skozi nekaj njegovih mističnih kakovosti ... 
Norberg-Schulz je zapisal: »Genius loci je koncept Rimljanov. 
Po prepričanju antičnih Rimljanov ima vsako 'neodvisno' bitje svoj genius, svojega varuha. 
Ta duh daje življenje ljudem in krajem, in jih spremlja od rojstva do smrti in določa njihov značaj ali njihovo bistvo« … 
Genius torej določa kaj stvar je ali kaj želi biti. 
Spoštovanje genius loci ne pomeni kopiranje starih modelov. 
Pomeni opredeljevanje identitete kraja in njegovo razlago na vedno nove načine (Černe po Norberg-Schulz); globalizacija, oblikovanje globalnega kapitala ter spreminjanje odnosa med nacionalnimi državami in globalnim kapitalom; protislovni prostor – zanj so značilni tekmovanja, notranja diferenciacija, nenehno prečenje mej (Sassen);

urbana prenova, razumni način za povečanje zmogljivosti obstoječih urbanih območij (Maas); urbane ekonomije, ekonomije, ki temeljijo na finančnih poslih in specializiranih storitvah (Sassen); urbano, prostorska enota in hkrati ves svet. 
Pri tem sta prostor in čas temeljna koncepta, ki vplivata na naše načine razumevanja obstoja sveta. … 
Obstajata dve lastnosti urbanega: stalnost in sprememba. 
Čeprav je urbano nastalo in se hkrati tudi neprestano spreminja, govorimo o vedno konkretnem urbanem. 
Urbano se spreminja znotraj določenih meja obenem pa ohranja svojo identiteto ... 
Temeljno vprašanje je, kako, kdaj in v kaj se spreminja ter zakaj se včasih ne … 
(Černe); urbano planiranje, oblika državne intervencije v procesu sprememb, v katerih prevladuje zasebni sektor (Černe po Adams). … 
V praksi ima urbano planiranje malo opravka z znanstvenim odkrivanjem najboljše optimalne rešitve. 
Prej lahko govorimo o pogajanjih, dogovarjanju in kompromisih glede razporeditve omejenih virov … 
(Černe); valovanje, figuralni učinek, ki nastane z nadpostavitvijo dveh pravilnih polj. 
Nove institucije mesta se bodo morda pojavile v trenutkih intenzivnosti, povezane s širšo mrežo urbanega polja; zaznamovale jih ne bodo razmejitvene črte, ampak zgoščene površine (Allen); velemesto, ne le stvar oblike ali neprestanega dodajanja enakega, ampak stanje duha, način življenja in nova oblika skupnosti; skupnosti, ki je sestavljena iz mnogih različnih manjših skupin. 
Znotraj velemesta se nove skupnosti rojevajo na najbolj nepričakovanih krajih. 
Nekatere od njih sploh ne potrebujejo fizičnega prostora (Lootsma).

