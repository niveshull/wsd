Ženske in otroci 

Li, ki se je rodila leta 1966, je pri dveh letih ostala brez očeta, ki je umrl v prometni nesreči. 
Njena pot v najvišje kroge je bila naključna. 
Lijina teta po materini strani, Song Hje Rim, je bila namreč filmska zvezdnica, lepotica, katere lepoti se ni mogel upreti niti Kim Džong Il. 
Konec šestdesetih sta se ljubimca odločila za skupno življenje in leta 1971 je Song Hje Rim sinu Velikega vodje rodila prvega sina - Džong Nama. 
Da sploh obstaja, se je izvedelo veliko let pozneje, odraščal je namreč za zidovi očetove rezidence, daleč od oči javnosti. 

