»To je luna,« je pojasnjevala najstarejša žaba. 
»Pogosto je bila tu v davnih časih, ko se vrba še ni sklanjala nad vodo. 
Moja prababica jo je poznala.«

V prijazni dolini je ob beli cesti rasla smreka. 
Skupaj s svojimi sestrami se je ovijala v prostran gozd, ki je nudil zavetje ljudem in živalim. 
Bila je brhko in dragoceno drevo, po rodu iz hladnih in hribovitih krajev. 
Ker je bila skromna in prilagodljiva, je postala povsod dobrodošla in prav kmalu je porasla hribe in doline. 
Cenili so jo kmetje, tesarji in trgovci. 
Botrovala je mnogim vaškim običajem. 
Prelepo so pele gosli, narejene iz smrekovega lesa. 
Občudujoče so jo božali pogledi, ko je ob koncu leta stala okrašena skoraj v vsakem domu in v pričakovanju so segale otroške ročice pod njene veje ter iskale daril. 
Da, vsakdo si je kaj obetal od smreke, bodisi zaslužek bodisi varnost in toplino. 
Zato ni bilo čudno, da se je z leti izčrpala. 
Postala je bolehna in razdražljiva. 
Nekdaj gosta, zelena krošnja se je pričela sušiti, v njenem deblu pa so se gostili zajedalci vseh vrst. 
Le kadar jo je mahnila domov k svojcem, ki so živeli v višjih, bolj odmaknjenih predelih, si je malo opomogla.

»Smreka je ostala na planini! 
Smreka je ostala pri macesnu!« je glasno odmevalo po gozdu. 
Zdaj se je veliki bor silno razjezil. 
Pa ne zato, ker se smreka ni vrnila. 
Znal je spoštovati njeno odločitev. 
Peklo ga je ponižanje, da mu ni ničesar omenila, kakor je bila obljubila. 
V silnem srdu je poklical mlajšega brata, rušje, ter dejal:

Orel se je obrnil. 

»Zdrava pamet in odprto srce! 
Kakšna laž! 
Zapomnil si bom tvoje besede a tudi ti jih ne boš pozabil, ha, ha, ha! 
Res si boš ženo poiskal sam, a našel jo boš šele takrat, ko se bodo tvoje besede uresničile! 
Ha, ha,ha, ha….«. 

»Gozd naju preživlja, morda nama da tudi otroka.«

In Vilma je pripovedovala o svojem življenju; o tem, kar se je zgodilo in kam je bila namenjena. 
Ko je končala, se je radovedno zazrla vanj.

Gaja si je oddahnila. 
V srcu se je zahvaljevala štorklji za zaupanje, saj je vedela, da je otročiček, ki ji ga je bila prinesla, božji dar. 
Imenovala ga je Orel, ker se je spustil k njej iz nebeških višav, iz neznanih daljav ji je prišel v pomoč. 
Nagonsko je čutila, da ji bo mali bratec, kot ga je rada klicala, prinesel srečo in da se ji ob njem ne bo treba bati konec str. pomanjkanja. 
Ljubila ga je z vsem srcem, ponosna je bila nanj in nobenega truda zanj ji ni bilo žal. 

Na grškem otoku Kreta so od nekdaj častili delfina. 
Delfin je zelo pametna žival, poleg tega pa ima sočutje do drugih vrst, kar pri živalih redko najdeš. 
Morda zato, ker je delfinovo življenje pravzaprav nenavadno. 
V celoti pripada morju in vendar bi v vodi utonil, če se ne bi dvignil na površje, da zajame sapo.. 
Morda od tod razumevanje drugačnosti, ker je sam drugačen. 
Kakorkoli že, delfin je že marsikomu rešil življenje in mnoge izgubljene povedel na pravo pot, zato so ga ljudje častili in ga niso lovili.

»Podaril nam je svoje življenje.« je priplul odgovor.

Deček je bil srečen. 
Z delfini je preplaval morja in oceane, a jata se je vračala na iste kraje in ob sredozemskih otokih so bili prav pogosto. 
Tako je njegova budna, čuteča zavest kmalu prestregla misli treh mož, ki so z otoka Raba tavale proti odprtem morju. 
Konec str. 

»Vedeti moraš, da ni tako enostavno spremeniti svoje oblike. 
Obliko narekuje vsebina – to, kar si. 
Za vsakršno preobrazbo je potreben čas, ali pa silen potisk, ki jo pospeši. 
Če jo izsiliš, slej ko prej zahrepeniš po prejšnjem stanju. 
Poti nazaj pa ni… je le pot v novo preobrazbo, v skladu s tem, kar si.. 
Ali sploh veš, kaj so oblaki? 
Drobcene kapljice vode, prahu in drugih delcev, ki se združujejo in razdvajajo, kakor hočeta sonce in zemlja, pomaga pa jima veter. 
Res je, vsi smo eno, sestavljeni iz iste nevidne snovi, ki se organizira na neskončno število načinov. 
Toda obstaja razlog, da si kit. 
Biti oblak pomeni biti prvi ali pa zadnji na stopnji razvoja, odvisno od tvoje zavesti. 
Če boš razumel to zadnje, boš lahko srečen. 
Kajti ko boš le preveč zahrepenel po morju, kar zagotovo boš, se boš izlil v morje. 
Objemal boš vse, kar imaš rad in se veselil. 
Zadovoljen boš prihajal in mirno odhajal. 
Če pa bi hotel postati nazaj kit, pa te čaka trpljenje in dolga, dolga pot. 
Si pripravljen na vse to?«

Tudi drevesa je močno vzljubil. 
Občutljiva, mogočna pljuča planeta so ga popolnoma prevzela. 
Prav gozd mu je pomagal, da je doumel veliko skrivnost življenja. 
Gozd mu je dal vedeti, da ima vse, najsi je še tako nepredvidljivo, svoj smisel; da ima vse, četudi je prav neznatno, svojo vrednost. 
Nad gozdom je prvič začutil lastno težo ter pričel rositi. 
Razpršen v tisočero kapljic je polzel po listih, vejah in deblu ter se nazadnje vpil v zemljo. 
Bil je koristen in neskončno bogat, ko je počasi in preudarno oskrbel drevo od vrha do tal. 
Najbolj droben list je oživel in najgloblja korenina se je napojila, vmes pa je nahranil deblo in vse mogoče oblike življenja v njem, na njem ter ob njem. 
Da, biti dež ni bilo kar tako. 
A njegova pot še zdaleč ni bila končana. 
V zemlji je bil dolgo, zelo dolgo, morda je celo spal, vsekakor pa se je naučil potrpežljivosti, kajti premikal se je smotrno in počasi. 
Šele, ko je bilo vse urejeno , se je lahko izvil iz zemljinega naročja. 
Čakalo ga je veliko presenečenje! 
Droben izvir je postal potok. 
Počasi in nezadržno se je vil skozi gozd ter nudil hrano in zavetje mnogim rastlinam in drobnim, skoraj nevidnim živalim, ki so skrbele za korenine velikih dreves ter hranile večje živali. 
Strmel je od občudovanja, ko je videl, kako je v naravi vse povezano in urejeno, hkrati pa polno presenečenj. 
Potoček je lahko od blizu opazoval vse tisto, česar oblak od daleč ne more videti. 
Skrivno življenje živali in rastlin, rojstvo drevesa ter mnoge druge čudovite podrobnosti, vse to je bilo tako zanimivo, da bi lahko za vedno ostal tam. 
A potok je zapustil gozd, prečkal travnike, polja in bregove ter se izlil v reko.V reki se je srečal z mnogimi potoki, ki so pritekli od vsepovsod ter z njimi izmenjal zgodbe, ki so se med seboj prepletle in pomešale, da je veselo šumelo, včasih bučalo in bobnelo, včasih pa skrivnostno molčalo. 
Da, reka je bila zgodba zgodb in hkrati reka pozabe. 
Življenje reke je svet zase. 
Kar mu je razkrila reka, mu ni mogel povedati nihče. 
Reka pozna zgodovino dežele drugače, kot pišejo knjige, v svojih globinah nosi skrivnosti, ki čakajo sodnega dne. 
Reka globoko občuti utrip zemlje, kot ožilje jo zvesto prepleta, hrani ter očiščuje njeno telo. 
In reka se vselej, na kakršenkoli način, izlije v morje.

