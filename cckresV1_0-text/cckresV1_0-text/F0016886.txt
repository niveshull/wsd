Stari maček, legendarni saksofonist Dewey Redman s kvartetom, je ta večer navdušil. 
Nastop je bil sicer nekoliko krajši od drugih, zato pa toliko bolj energičen in razigran, v slogu "starega dobrega" sodobnega jazza ter začinjen celo z nekaj etno zveneče godbe. 
Izvrstno. 
Petkov večer je prav tako navdušujoče in povrh tega presenetljivo sklenil upravičeno hvaljeni multiinstrumentalist, med drugim alt saksofonist Henry Threadgill s kvintetom Make a Move, ki je v instrumentariju vključeval tudi Threadgillovo odlično flavto in glede na energične jazzovske motive prav hipnotično zvenečo harmoniko Tonyja Cedrasa.

