Lado Stružnik

Že to, da Hrvati imajo, mi pa nimamo upravne organizacije na drugi stopnji, je zapletlo položaj. 
Imajo županije in glavni šef v taki enoti se opravičeno imenuje župan. 
Mi pa naše občinske šefe imenujemo župane, čeprav so primerljivo s hrvaškimi le gradonačelnici in torej za stopnjo nižji. 
Naša bodoča ali sedaj namišljena ali statistična ali kakršnakoli že regija Podravje pa je še posebej problematična in neenotna združba. 
Ker se v ničemer konkretnem ne more povezati v celoto (kar najbolj ustreza državi in tudi koristi edino njej), si je izmislila in ustanovila konzorcij za razvojne naloge. 
Predseduje mu mariborski župan Boris Sovič, podpredsednik je ormoški župan Vili Trofenik. 
Že ta zasedba kaže, da se ptujski del te regije drži bolj ob strani, čeprav je v konzorciju tudi zastopan. 
Podravske občine so namreč še vedno opraskane od boja za regionalno razvojno agencijo, ki se je končal s salomonsko rešitvijo treh agencij (kar praktično pomeni nadaljevanje rivalstva in politikantstva).

