Stališča o tem problemu odražajo temeljno delitev v etiki na konsekvencialistične in nekonsekvencialistične teorije. 
Konsekvencialistična etika presoja človeško delovanje izključno glede na njegove posledice. 
Če prevladajo dobre posledice, je dejanje pravilno, če prevladajo slabe, je dejanje napačno. 
Enako velja za pravila delovanja, politiko, postopke, institucije. 
Nič ni pravilno ali napačno, obvezno ali prepovedano samo po sebi, temveč le glede na posledice. 
Ali so posledice dobre ali slabe, se določa glede na to, kako vplivajo na ljudi, ki jih zadevajo. 
Posamezne različice konsekvencializma to razlagajo na različne načine: kot povzročanje sreče ali trpljenja, zadovoljevanje ali onemogočanje preferenc, kot podpiranje ali oviranje interesov. 
Toda vse so si enotne glede stališča, da so pomembne samo posledice. 
Tudi terorizem presojajo izključno glede na njegove posledice. 
To pomeni, da tudi terorizem ni nepravilen sam po sebi, temveč le, če prevladajo slabe posledice. 
Nedolžnost njegovih žrtev tega ne spremeni. 
Kdor pozna filozofske debate o konsekvencializmu, se bo spomnil, da se eden izmed standardnih ugovorov glasi, da je za konsekvencializem kaznovanje nedolžnih upravičeno, če prevladajo dobre posledice. 
Takšen ugovor je smiseln le zato, ker konsekvencializem zanika, da je v takšnih zadevah nedolžnost posameznika sama po sebi moralno odločilna.2 Seveda se tisti, ki o terorizmu razmišljajo s konsekvencialističnega stališča, razlikujejo med seboj v oceni njegove moralnosti. 
Njihova presoja terorizma je odvisna od dveh stvari: od njihovega videnja dobrega, za katerega bi si morali prizadevati, in od njihove ocene uporabnosti terorizma kot sredstva za doseganje tega dobrega. 
Avtorja, ki v tem zborniku zastopata konsekvencialistični pristop k terorizmu, Lev Trocki in Nick Fotion, se precej razlikujeta pri obeh vprašanjih in posledično sta različni tudi njuni končni oceni moralnosti terorizma. 
Trockijeva »Obramba ‘rdečega terorja’« je vzeta iz njegove knjige Terorizem in komunizem, ki jo je objavil leta 1920 kot odgovor na knjigo Karla Kautskyja z enakim naslovom iz leta 1919. 
Trocki je bil

1 Definicija terorizma* C. A. J. (Tony) Coady

To zveni precej izmišljeno. 
Toda če so Wellmanovi študenti res tako nagnjeni k paniki in strahu, kot sam trdi, in če padec pri njegovem predmetu resnično pomeni tako veliko in dramatično škodo, da je njihova reakcija upravičena, je Wellmanova grožnja vendarle grožnja s silo. 
Vendar to ni terorizem, kakor tudi izsiljevanje ali izrekanje smrtne kazni zločincu ni terorizem – zaradi razloga, ki se mu bom posvetil sedaj. 
Nerazlikovalno nasilje Pogosta trditev je, da je najbolj značilna lastnost terorizma nerazlikovalna uporaba nasilja. 
To prav gotovo ne drži, če stvar razumemo dobesedno; teroristi namreč ne napadajo na slepo in brezciljno vsepovprek, temveč svoje akcije skrbno načrtujejo, tehtajo opcije in iščejo sosledje dejanj, ki jih bo najbolj približalo k njihovemu cilju s čim manjšo ceno za njih same. 
Toda trditev je resnična in odločilnega pomena, če jo razumemo v tem smislu, da teroristi ne razlikujejo med krivimi in nedolžnimi in ne spoštujejo nedotakljivosti slednjih. 
Terorizem ima neko osnovno strukturo. 
Nima ene, temveč dve tarči: takojšnjo, neposredno tarčo, ki je sekundarnega pomena, in posredno tarčo, ki je resnično pomembna. 
Ta posredna strategija je del našega vsakdanjega življenja in z njo kot tako ni nič narobe. 
Toda če je posreden in zares pomemben cilj prisiliti nekoga, da stori nekaj, česar drugače ne bi, in če to dosežemo z ustrahovanjem, ki je

vojno. 
V mirnem obdobju ohranja moč s sredstvi represivnega sistema. 
Dokler obstaja razredna družba, ki temelji na najgloblje zakoreninjenih nasprotjih, ostaja represija nujno sredstvo za podreditev volje nasprotne strani. 
Tudi če bi v eni ali drugi državi diktatura proletariata zrasla znotraj okvira demokracije, to v nobenem primeru ne bi preprečilo državljanske vojne. 
O vprašanju, kdo bo vladal državi, to je o življenju in smrti buržoazije, bo odločeno v korist ene strani, ne s sklicevanjem na člene ustave, temveč z uporabo vseh oblik nasilja. 
Ne glede na to, kako poglobljeno Kautsky obravnava vprašanje prehrane antropopiteka (glej str. 122 in dalje v njegovi knjigi) ter druge trenutne in pretekle pogoje, ki so vzrok človeške krutosti, ne bo v zgodovini našel nobenega drugega načina, kako zlomiti razredno voljo sovražnika, razen s sistematično in odločno uporabo nasilja. 
Stopnja krutosti boja je odvisna od vrste notranjih in mednarodnih okoliščin. 
Bolj kot je krut in nevaren odpor razrednega sovražnika, ki je bil strmoglavljen, bolj neizogibno represivni sistem dobiva obliko sistema terorja. 
Toda tu Kautsky nepričakovano zavzame novo stališče v svojem boju s sovjetskim terorizmom. 
Preprosto odmisli vsako omembo krutosti protirevolucionarne ruske buržoazne opozicije. 
»Takšne krutosti,« pravi, »ni bilo opaziti novembra 1917 v Petrogradu in Moskvi in še manj nedavno v Budimpešti« (str. 149). 
S tako posrečeno zastavljenim vprašanjem se revolucionarni terorizem izkaže zgolj za produkt krvoločnosti boljševikov, ki so istočasno opustili tradicijo vegetarijanskega antropopiteka in Kautskyjeve moralne lekcije. 
Prvi sovjetski vzpon na oblast novembra 1917 (po gregorjanskem koledarju) je bil dejansko dosežen z neznatnimi žrtvami. 
Ruska buržoazija se je do takšne mere odtujila od ljudskih množic, bila tako notranje nemočna, osramočena zaradi poteka in izida vojne, tako izprijena zaradi režima Kerenskega, da se je komaj upala upirati. 
V Petrogradu so oblast Kerenskega strmoglavili skoraj brez borbe. 
V Moskvi se je njen upor zavlekel predvsem zaradi neodločnosti naših lastnih akcij. 
V večini mest na podeželju so oblast predali sovjetom zgolj na podlagi telegrama iz Petrograda ali Moskve. 
Če bi se stvar končala tam, ne bi bilo nobenega govora o rdečem terorju. 
Toda 67

Nasprotno, sam menim, da je državni terorizem močno razširjen. 
To je pomembno zato, ker državni terorizem ni orožje politično nemočnih (s čimer se ukvarja to poglavje), temveč politično močnih. 
V preostalem tekstu bom na kratko pretehtal trditev, da je moralno gledano najobetavnejši način za obrambo terorizma, ki ga ne izvajajo države, ta, da ga branimo kot orožje, ki ga lahko uporabijo tisti, ki nimajo konvencionalne politične moči za borbo za pravične cilje, katerim sicer ne bi mogli slediti. 
Značilnosti terorizma Teroristična dejanja (ali v obliki enkratnih napadov ali kot del daljše kampanje) so politična dejanja, ki vključujejo bodisi uporabo bodisi grožnjo z uporabo nasilja. 
Nasilje je lahko naperjeno proti ljudem ali lastnini2 – pomislite na mnoga teroristična dejanja Afriškega nacionalnega kongresa v Južni Afriki ali uničenje večjega dela letalske flote podjetja Sri Lankan Airways, ki so ga izvedli tamilski »Tigri«. 
Praviloma je nasilje v fizični obliki, toda lahko je tudi psihološko. 
1. 
Namen uporabe ali grožnje z uporabo nasilja je povzročanje tesnobe, strahu, terorja ali povzročitev zloma običajne stopnje zaupanja v družbi znotraj neke ciljne skupine (tudi če osebe ali lastnina članov te skupine niso neposredno predmet napada). 
2. 
Tisti, ki se na ta način zatekajo k nasilju, lahko delujejo kot posamezniki, toda pogosteje delujejo kot člani organizirane skupine. 
Posamezniki ali skupine, z izjemo držav, delujejo, kadar se zatečejo k terorizmu, kot uporniki, medtem ko država, ki uporablja terorizem, to počne, da bi ubranila svoje zakone ali ohranila politični status quo. 
3. 
Cilji izvajanja terorizma lahko segajo od ustrahovanja ali prisile neke ciljne skupine k privolitvi v politične zahteve storilcev vse do doseganja publicitete za neko stvar in dviganja morale med člani skupine napadalcev. 
Služijo lahko celo za doseganje

istočasno ne kritiziramo tudi terorističnih dejanj, ki so del kampanj proti terorizmu in jih izvaja naša vlada in vlade držav, ki jih označujemo za »prijateljske«.8 Kaj je za nas »prvi napad« in kaj »povračilni ukrep«, je seveda stvar politične presoje. 
Mnogi, ki so vpleteni v dejanja, ki jih obstoječe vlade označujejo za teroristična, svoje delovanje vidijo kot odgovor proti takšnim neupravičenim in nasilnim dejanjem teh vlad, kot so »povračilne operacije«, ki predvidoma terjajo življenja civilistov. 
V uravnoteženi razpravi o oblikah nasilja filozof Robert Holmes sklene, da terorizem per se ni moralno nič slabši kot mnoge konvencionalno sprejete oblike nasilja. 
Običajno vojskovanje pogosto uporablja teror kot taktiko, in ne smemo pozabiti, da je ustrahovalno bombardiranje Dresdna, Hirošime in Nagasakija nedvomno ubilo precej več ljudi, kot so jih od tedaj v vseh teh letih pobili vsi, ki jih konvencionalno označujemo za teroriste, po celem svetu.9 Nadalje bi lahko trdili, kot Richard Falk, da ne moremo iskreno ali konsistentno nasprotovati terorizmu, če ne nasprotujemo tudi »taktiki potencialnega ali dejanskega vojskovanja, ki uporablja nerazlikovalno nasilje ali namerne napade na civiliste«.10 Ker tisti, ki zagovarjajo priprave na jedrsko vojno niso pripravljeni zavrniti takšne taktike, njihovo nasprotovanje terorizmu učinkuje bolj propagandno kot iskreno. 
Vendar pa je napako selektivne rabe mogoče popraviti, ko se navadimo na pojem »državni terorizem« in postanemo pri uporabi te besedne zveze manj pristranski, kot smo bili prej. 
Nekateri, ki terorizem definirajo kot namerno škodovanje nebojujočim, sklepajo, da je, po definiciji ali ne, terorizem vedno slab.11 Ker lahko zaradi neustreznosti izločimo stališče, da je terorizem po

mogoče, da bi bil terorizem kot ena izmed možnosti za preprečitev zatiranja z najmanjšim možnim številom žrtev manj neupravičljiv kot državni terorizem? 
Gandhi naj bi rekel, da se »je najboljše upirati zatiranju z nenasilnimi sredstvi«, toda tudi, da se je »bolje upreti zatiranju z nasilnimi sredstvi kot se podrediti«.33 V svoji knjigi o Gandhiju William Borman trdi, da je Gandhi »večkrat in jasno izjavil, da bolj ceni nasilje kot strahopetnost«.34 Gandhi je zapisal: »Moje nenasilje ne dopušča bega pred nevarnostjo in zapuščanja najbližjih brez zaščite. 
Med nasiljem in strahopetnim pobegom moram dati prednost nasilju pred strahopetnostjo.«35 Zaradi tega moramo narediti primerjalno presojo glede uporabe nasilja pri vseh tistih, ki nočejo ali ne morejo delovati v skladu z »najvišjo hrabrostjo«, nenasiljem in na različnih straneh nekega konflikta dajo prednost nasilju pred umikom. 
Natanko s takšnimi primerjavami se ukvarja ta prispevek. 
Vrnimo se k zgornjemu primeru poskusa spremembe iz S1 v S2. 
Ali je, še zlasti v posebnih okoliščinah, če presodimo, da nenasilje ne more uspeti in da bo terorizem učinkovito premaknil družbo iz S1 v S2, uporaba terorizma lahko boljša kot opustitev uporabe? 
Ali je glede na to, da bo terorizem vključeval kršitev človekovih pravic, boljše kršiti pravice, kot se temu kršenju izogniti? 
Oglejmo si situacije in možnosti. 
Možnost 1 je ohranjanje S1 in opustitev terorizma, možnost 2 je uporaba terorizma in vzpostavitev S2. 
Obe alternativi vključujeta kršitev pravic. 
Vprašanje je: Ali ju je mogoče primerjati in ali lahko za eno izmed njiju ugotovimo, da je manj neupravičljiva? 
Pogosto je bilo pri ocenjevanju terorizma poudarjeno, da skoraj nikdar ne moremo natančno predvideti, da bomo dosegli izid S2 kot posledico tega terorizma. 
Toda sama se poskušam soočiti z moralnimi vprašanji, če določena empirična dejstva predpostavimo. 
Ali je torej, če zanesljivo empirično presodimo, da bo tranzicija zelo verjetno vodila v S2, ki je moralno očitno boljša situacija kot S1, in

7 Terorizem, moralnost in skrajna sila* C. A. J (Tony) Coady

10 Walzer, »Terrorism: A Critique of Excuses«, v Steven Luper-Foy (ur.), Problems of International Justice Westview Press, Boulder, Col. in London 1988. 
11 Moram dodati, da je moja skrb glede nedotakljivosti nedolžnih skrb za to, da ne smejo biti neposredno napadeni. 
Povsem drugo vprašanje je, ali lahko nekdo vzame nedolžno življenje, če to zahteva »žrtev« ali če je mogoče predpostaviti, da bi želela umreti, kot v mnogih primerih evtanazije. 
Obstajajo utilitarni in neutilitarni argumenti v prid evtanaziji. 
Zadnji poudarjajo vprašanja dostojanstva, sočutja in pravic. 
Zelo redko, čeprav ne povsem nezamisljivo pa je, da bi žrtve bombnega napada pristale na smrt ali hude telesne poškodbe. 
Kadarkoli v tem poglavju govorim o »nedolžnih«, imam v mislih nedolžne, ki na to ne pristanejo.

Glede vsakdanjega diskurza in medijev lahko problematiko razložimo z dvema sorodnima težnjama. 
Ena je široko razširjenja domneva, da ima, vsaj običajno, to, kar počne država, določeno legitimnost, medtem ko njeni nasprotniki praviloma veljajo za sile nereda in uničenja, ki nimajo upravičljivih ciljev. 
Druga je dvojno merilo v obliki »naši proti njihovim«. 
V državah, ki se soočajo z uporom, so širša javnost in mediji na strani države. 
To praviloma vpliva na uporabo pojma. 
S tem je povezana tudi težnja, da upornikom, če jih v tujini sponzorira naša država, ne rečemo teroristi, ampak gverilci, borci za svobodo in podobno. 
Za osredotočanje družboslovja na nedržavni terorizem pa se navaja drugačna razlaga: kakršnekoli že so podobnosti med državnim in nedržavnim terorizmom, so razlike pomembnejše in poučne. 
Walter Laqueur, vodilna avtoriteta na področju zgodovine in sociologije terorizma, pravi, da imata ti dve obliki »različni funkciji in se različno manifestirata« in da »ničesar ne pridobimo, če prezremo posamične značilnosti nasilja«.2 Nisem prepričan, da bi morali v družboslovju temu pristopu dati prednost;3 toda vsekakor, zagotovo ni sprejemljiv v filozofiji. 
Če so nekatera dejanja državnih subjektov v osnovi podobna in imajo enake moralne hibe kot dejanja nedržavnih organizacij, ki jih pogosto označujemo kot teroristična, to gotovo določa naše moralno razumevanje in ovrednotenje obojih. 
Zato so filozofi prej pripravljeni pripoznati in obravnavati državni terorizem kot sociologi in politologi.4

tistem času trobili v isti rog. 
Eden od značilnih časopisnih naslovov je bil »Čemu te traparije o nežnem ravnanju z Nemci, sedaj ko smo jih premagali, ko pa so VSI NEMCI KRIVI!« 5 S te perspektive so vsi ukrepi, ki so obetali prispevek k uničenju nacistične grožnje, upravičeni, in kar je še pomembnejše, Bombniškega poveljstva nikakor ni bilo mogoče obtožiti »terorističnega« podjetja (tj. napada na nedolžne), ker so vsi Nemci nosili krivdo za Hitlerjev osvajalski načrt. 
Pri presojanju, ali je območno bombardiranje terorizem, obstajajo tudi različni argumenti, ki so jih v tistem času predstavljali njegovi zagovorniki, po katerih naj bi obstajali legitimni (in s tem domnevno »dostojni«) vojaški razlogi za njegovo uporabo v času vojne. 
Eden izmed teh je bil, da bo to prispevalo k odvračanju nemških vojaških sredstev od boja na vzhodni fronti in Srednjem vzhodu, zato da bi lahko zagotovili zračno obrambo rajha. 
Poleg tega so pričakovali, da bodo, ker je bila nemška industrija pač skoncentrirana v večjih mestih in njihovi okolici, celo tako imenovani nerazlikovalni napadi na te kraje praviloma poškodovali ali uničili nekatere pomembne tovarne. 
Takšni napadi bi povzročili tudi razdrobitev celotne strukture nemškega civilnega življenja, kar bi posledično povzročilo ključno motnjo v vojni proizvodnji in sposobnosti nemške domače fronte, da preskrbuje vojaški stroj rajha. 
Sir Arthur Harris, vodja Bombniškega poveljstva RAF je te načrte nadvse goreče zagovarjal in je šel , celo tako daleč, da je trdil, da bi s popolno podporo britanske vlade bombniški ofenzivi lahko premagali Nemčijo praktično že samo z zračnimi silami.6 Navkljub omenjenim poskusom odstranitve madeža terorizma pri opisovanju britanske bombniške ofenzive z območnim bombardiranjem retrospektivna preiskava te ofenzive močno govori v prid trditvi, da je šlo za neke vrste terorizem, ali če smo natančnejši, državni terorizem. 
Vprašanje terorizma smo navajeni obravnavati s stališča dejanj, ki jih stori nedržavna stran proti priznanemu režimu, toda sam ne vidim nobenega razloga, da pojma ne bi razširili tako, da bo vključeval določene ukrepe, ki so v uporabi celo v klasičnih med-

20 Norman Longmate, The Bombers, Hutchinson, London 1983, str. 354. 
21 Frankland, Bombing Offensive, str. 96.

24 Glej James Graff, »Targeting Children: Rights versus Realpolitik,« v: Tomis Kapitan (ur.), Philosophical Perspectives on the Israeli-Palestinian Conflict, str. 157, in poročila, ki so jih izdali Zdravniki za človekove pravice ZDA, Amnesty International, Human Rights Watch in izraelska skupina za človekove pravice B’tselem. 
25 Glej Tomis Kapitan, »The Terrorism of ‘Terrorism’,« v James P Steba (ur.), Terrorism . and International Justice, Oxford University Press, New York 2003, str. 47–66. 
Tipičen primer strategije odvračanja preiskav primerov najdemo pri Alanu Dershowitzu v Why Terrorism Works, Yale University Press, New Haven 2003, str. 24, ki je napisal: »Moramo se zavezati, da ga ne bomo nikdar poskušali razumeti ali odstraniti njegovih temeljnih vzrokov, temveč ga bomo vedno umeščali onkraj meje dialoga in pogajanj.« 26 Splošna strategija ni nič novega; je sestavni del vojne idej in jezika, ki spremlja odkrite sovražnosti. 
Pojem »terorizem« je preprosto trenutno moden za diskreditacijo sovražnikov, še preden bi se lahko pričelo s tveganim preiskovanjem njihovih pritožb.

Hamas je bil v ospredju oboroženega upora v drugi intifadi, ki se je začela po propadu mirovnega procesa iz Osla. 
Šaronov obisk v jeruzalemskih mošejah 28. septembra 2000 je sprožil val terorizma na obeh straneh, ki je zasenčil vse prejšnje stopnje nasilja v preteklih 33 letih okupacije. 
Mladi Palestinci, ki niso imeli nobenega upanja za izboljšanje svojega položaja, so se pričeli prostovoljno javljati za samomorilske misije in sčasoma so se vrstam mučenikov pridružile še ženske. 
»Ona je bila prva, toda ne zadnja,« je rekel učitelj, ki je poznal prvo izmed teh žensk. 
»Ne smete misliti, da ne ljubimo življenja in nočemo živeti. 
To počnemo samo zato, ker je to zadnja stvar, ki jo še lahko storimo.« 
Študent psihologije na islamski univerzi v Gazi je povedal tako: »Naključno ubijanje, ki smo mu bili priča v intifadi, je v vsakem mladem človeku izzvalo reakcijo: Če mi je smrt usojena v vsakem primeru, zakaj ne bi umrl dostojanstveno?«37 Soočena z večjim številom oboroženih Palestincev v tej drugi intifadi je IDF odgovorila z večjo močjo kot kadarkoli prej in pri tem uporabila tanke Merkava, lovska letala F-16 in jurišne helikopterje Apache. 
Uresničevanje Šaronove direktive o uničenju »teroristične infrastrukture« je IDF zapletlo globlje v vojno proti civilnemu prebivalstvu.38 Pri tem se je število žrtev povečalo na obeh straneh, tokrat s slabšim razmerjem za izraelsko stran. 
V prvi intifadi je bilo za vsakega mrtvega Izraelca enajst mrtvih Palestincev, toda v drugi intifadi se je številka približala razmerju tri proti ena.39 Izraelska vlada upravičuje svoj nasilni odziv s sklicevanjem na pravico do obrambe svojih prebivalcev pred grožnjo palestinskega terorizma. 
Edino učinkovito sredstvo za to naj bi bila ostra vojaška represija v

1 Opisano v Gail Sheehy, Middletown America: One Town‘s Passage from Trauma to Hope, Random House, New York 2003), str. 5ff. 
2 Moji kolegi in študentje v osrednji stavbi univerze Pace, le tri ulice stran of Svetovnega trgovinskega centra, so bili med njimi.

Wall Street Journal, 11. september 2003. 
Federal Reserve Bank of New York. 
Prav tam. 
Prav tam. 
Kongres ZD. 
Milken Institute. 
Prav tam.

Valls, Andrew, »Can Terrorism Be Justified?«, v Andrew Valls (ur.), Ethics in International Affairs, Rowman & Littlefield, Lanham, Md., 2000. Wallace, Gerry, »Area Bombing, Terrorism and the Death of Innocents«, Journal of Applied Philosophy 6, 1989. Wallace, Gerry, »Terrorism and the Argument from Analogy«, International Journal of Moral and Social Studies 6, 1991. Walzer, Michael, »Terrorism: A Critique of Excuses«, v Steven LuperFoy (ur.), Problems of International Justice, Westview Press, Boulder, Col., 1988. Wellman, Carl, »On Terrorism Itself«, Journal of Value Inquiry 13, 1979. Wellmer, Albrecht, »Terrorism and the Critique of Society«, v Jürgen Habermas (ur.), Observations on »The Spiritual Situation of the Age«, prevedel Andrew Buchwalter, MIT Press, Cambridge, Mass., 1984. Young, Robert, »Revolutionary Terrorism, Crime and Morality«, Social Theory and Practice 4, 1977.

