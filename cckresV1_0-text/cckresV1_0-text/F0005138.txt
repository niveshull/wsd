Strankini strategi so analizirali volitve in se začeli pripravljati za nove, še prej pa so morali umiriti nekatere živčneže v SA, ki so ponovno hoteli na oblast s silo. 
Predvsem pa je bil Hitler prepričan, da mu je vse skupaj zakuhal kancler Bruning, zato ga je bilo treba odstraniti. 
Po pravici povedano sta Bruning in obrambni minister Groener že napisala odlok za prepoved SA in njeno zatrtje s silo. 
Po potrebi pa se je vmešal general von Schleicher, ki je bil politični govornik vojske. 
Schleicher (imel je primeren priimek, pomeni namreč hinavca), je bil vso svojo kariero pisarniški general, ki se je največ zadržal pri izvorih oblasti v poveljstvu. 
Deloval je kot zakulisni intrigant in bil vodja neformalnega političnega odseka vojske, nakakšno politično trobilo oficirskega zbora. 
Prav Groener mu je bil dolgo časa mentor in zaščitnik in prav njemu je Schleicher skočil v hrbet. 
General je namreč nasprotoval prepovedi SA, ker bi to »porušilo« ravnotežje, in sporočil svojemu staremu mentorju, »da ne uživa več zaupanja vojske«. 

