- Si že kdaj slišal za sistem eliminacije? 
Toliko časa obdelujemo domneve, dokler ne pride resnica na dan.

Naj bo kakor koli že, Suharto je še vedno na oblasti, kar pomeni, da mu najbrž ne manjka politične spretnosti. 
Čeprav z določeno zamudo, je vendar uvidel možnost za vzpon svoje dežele. 
Indonezija je zdaj že v "drugi ligi" daljnovzhodnih tigrov, torej držav, ki ob obilni udeležbi tujega kapitala, izkoriščanja naravnih virov in ne nazadnje cenene delovne sile dosegajo nadpovprečne stopnje gospodarske rasti. 
Toda taka usmeritev predstavlja nevarnost za vladajočo skupino, ki jo v Indoneziji sestavlja orientalno razvejena in korumpirana birokracija. 
Le-ta se opira na močno policijo in vojsko ter manipulira večino z zatiranjem etničnih manjšin. 
Dinamična ekonomija namreč praviloma spreminja socialno strukturo in prej ali slej se te spremembe morajo izraziti na politični ravni. 
To, kar se zdaj kaže v Indoneziji, je krepitev srednjega sloja, ki ga pomanjkanje politične svobode utesnjuje.

