Da so kot možnega krivca najprej pokazali nanj, je pričakovana reakcija na pogin. 
Zanj pa so lahko krivi tudi druge kemične snovi, njihova nepravilna raba, recimo, škropljenje v cvet, na cvetočo podrast itd. 
Problem imidakloprida je v njegovem zahrbtnem delovanju in v načinu uporabe; namaka se seme, snov pa prek rastline prihaja do škodljivca. 
Nekatere francoske raziskave so pokazale, da so koncentracije v nektarju in cvetnem prahu celo višje kakor v zelenih delih rastline. 
To pa pomeni, da je snov lahko še bolj škodljiva za opraševalce kakor za listne uši, ki sesajo listni sok in ki so običajno glavna tarča tega insekticida.

