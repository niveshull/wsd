Sicer se bodo lahko obrtniki in podjetniki seznanili s priložnostmi Srednjeevropske pobude, svojo ponudbo in možnosti sodelovanja bodo predstavile obrtne zbornice in njihovi člani iz različnih evropskih regij, predstavniki Obrtne zbornice Slovenije pa se bodo sestali s partnerskimi organizacijami iz vse Evrope, napovedujejo v vodstvu OZS. 
Predvsem želimo izboljšati poslovno okolje za obrt, zato bomo evropskim kolegom predlagali intenzivnejšo izmenjavo informacij, izkušenj in dobrih praks za proizvodnjo, storitve, trženje, za prenos rezultatov raziskav ter za izobraževanje v obrti, podjetništvu in malem gospodarstvu nasploh. 
Ponudili jim bomo skratka sodelovanje v mednarodni borzi povpraševanja in ponudbe. 
V sodelovanju z vladno službo za strukturno politiko in regionalni razvoj pa pripravljamo na sejmu tudi posvet z naslovom Slovenija na križišču evroregij.

