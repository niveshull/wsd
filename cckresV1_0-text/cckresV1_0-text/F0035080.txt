Osemnajstega aprila 1942 – to je bil po pričevanjih oblačen, deževen, meglen dan – je bila na Nanosu z vseh strani obkoljena skupina partizanov v treh enotah, ki so jim poveljevali junaki Mile Špacapan - Igor, Martin Greif - Rudi in Janko Premrl - Vojko. 
Majhno število partizanov, vsega skupaj 54, se je junaško upiralo številčno neprimerno močnejšim italijanskim silam. 
Boj na Nanosu je trajal ves dan. 
Janko Premrl - Vojko, ki je te kraje dobro poznal, se je s svojo enoto uspešno prebil iz obroča na zbirno mesto, ki je bilo določeno pod Sinjim vrhom v bližini vasi Otlica nad Ajdovščino na obrobju Trnovskega gozda. 
Ostali partizani so se prebijali v manjših skupinah.

Partizanski upor proti okupatorju je bil odločilnega pomena za kasnejšo zgodovino. 
Brez tega upora bi bil naš narod prepuščen volji in odločitvam drugih, narodova usoda pa bi bila popolnoma negotova. 
Z uporom pa je slovenski narod dokončno postal gospodar svoje usode in svoje prihodnosti. 
Vse, kar je bilo doseženega od takrat do osamosvojitve in po osamosvojitvi, ima svoj temelj v narodnoosvobodilnem boju.

Ko se danes oziramo nazaj, v slavne dni naše zgodovine, se sprašujemo za kakšno Slovenijo so se borili in umirali slovenski partizani? 
Kako so razumeli in kako so izkazovali svoje domoljubje? 
Smo dobri nasledniki njihovih dejanj? 
Smo v svojih dejanjih vredni njihovih velikih žrtev?

Prof. dr. Marko Kos je dal izjemno velik življenjski prispevek na nekem drugem področju. 
Dvajseto stoletje je bilo stoletje industrijskega razvoja in čas, v katerem sta slovenski narod in Slovenija prešla na nove ravni razvitosti. 
V naših časih, ki so politično in tudi razvojno drugačni, kajti smo v prehodu v postindustrijsko družbo, smo včasih nekoliko nebogljeni v ocenjevanju prispevka v tej visoki fazi naše industrijske razvojne poti ter velike inovativnosti in kreativnosti, ki je to razvojno pot spremljala. 
Vsakdo med nami ve za Litostroj in za inovativnost, za uveljavitev, ki jo je raziskovalno delo v tem okviru prineslo. 
Kot predsednik republike sem večkrat na svojih poteh soočen z vprašanji: Kako pa je z vašimi znamenitimi dosežki na področju hidroenergetike? 
Kaj pa danes počnete na teh področjih? 
Ali lahko kaj pomagate? 
Kajti izkazuje se, da v postindustrijskem obdobju potrebujemo raznovrstnost tehnologij in potrebujemo zlasti velika znanja na področju obnovljivih virov energije. 
In tu je prispevek, ki ga je dal prof. dr. Marko Kos, neizbrisen in še naprej izjemno velik.

Vprašanje je, ali smo sposobni v današnjih časih ta prispevek ustrezno ovrednotiti, ga ustrezno razviti naprej in uporabiti. 
Kajti potrebe niso nič manjše, kot so bile nekoč, in tudi, ko načrtujemo naš razvoj v nove postindustrijske faze, moramo vedeti, da se z njimi razvijajo industrije na nove načine. 
Zato smo hvaležni prof. dr. Marku Kosu za vse njegove številne kritične in tehtne prispevke, ki jih lahko beremo v medijih. 
Moram reči, da kot bralec njegovih prispevkov zelo pogosto opažam stisko, ki jo doživimo, ko vidimo, kaj bi bilo treba narediti za večjo inovativnost in podjetnost in kaj bi se lahko naredilo ter česa se ne naredi. 
Ta prispevek je velik in danes je priložnost, da se zanj zahvalim.

Hkrati pa popularnost dobre knjige in razvita bralna kultura zagotavljata razvoj in krepitev slovenskega jezika, s tem pa tudi slovenskega domoljubja. 
Sta najmočnejši sredstvi za premagovanje ne-kulture sovražnega govora, nestrpnosti in šovinizma.

Predsednik republike, ki je tudi častni pokrovitelj omenjene akcije, je v pozdravnem nagovoru dejal, da bomo morali spremeniti naš odnos do okolja, pri čemer pa velja računati predvsem na mlajše generacije, ki imajo bolj ozaveščen odnos do okolja kot starejši. 
Predsednik republike dr. Danilo Türk se je ob tem zahvalil organizatorjem akcije Očistimo Slovenijo v enem dnevu, ki je že v pripravah naletela na zelo dober odziv v javnosti in privabila k sodelovanju skoraj sto tisoč prostovoljcev. 
Kot je dejal predsednik, bo med prostovoljci, ki bodo 17. aprila 2010 čistili Slovenijo, tudi sam.

Druga resnica, ki jo izkazuje ta akcija, je ta, da nismo prva država, v kateri takšna vsedržavna akcija poteka. 
Take akcije so v nekaterih državah že bile. 
Nekatere so bile v državah, ki so primerljive z nami in v tej zvezi ne moremo mimo omembe Estonije. 
Vprašanje, ki se postavlja, je, ali bomo tako dobri, kot so v Estoniji, ali bomo slabši. 
Ali bomo manj učinkoviti? 
Ali bomo morebiti boljši? 
Želel bi prav premišljeno, izrečno vnesti v to akcijo tudi element tekmovanja. 
Bodimo čim boljši. 
Bodimo taki, da bomo lahko ponosni v mednarodnih primerjavah. 
V naši skrbi za okolje, v našem spreminjanju kulture.

Seveda, ko bo akcija mimo, bomo lahko ocenili, kako daleč smo in kaj moramo storiti za naprej. 
Želel bi, da bi bili boljši od vseh tistih, s katerimi se radi primerjamo. 
Upam, da bomo nekaj dosegli, da bomo dosegli dobre rezultate. 
In končno, vedeti moramo, da je okoljska problematika nasploh problematika naslednjih desetletij. 
Vsi vidiki okoljske problematike bodo ena od osrednjih strateških tem naše preobrazbe. 
Zato je prav, da se teh velikih tem lotevamo z ustrezno, vsestranskostjo. 
Ni dovolj, če vemo, kakšne so tehnične značilnosti vprašanj, ki nas čakajo, ki jih moramo rešiti. 
Ni dovolj, če vemo, kakšna je ekonomska cena raznih ponujenih rešitev. 
Ne zadošča, če bomo sposobni zagotoviti primerno strategijo, ki zna povezati okoljske prioritete in ekonomsko ceno. 
Potrebno bo tudi zagotoviti ustrezno raven zavesti. 
Vsi moramo vedeti, celotna družba mora vedeti te reči. 
Vsi moramo vedeti, kaj je prednost in koliko kaj stane in kaj lahko sami prispevamo.

V ponedeljek, 19. aprila, bo v Gallusovi dvorani Cankarjevega doma v Ljubljani dobrodelni koncert Pustimo jim sanje pod pokroviteljstvom Fundacije Danila Türka. 
Namen fundacije je preprečevanje in odpravljanje posledic vsakršnega nasilja nad otroki. 
Večji del sredstev, ki jih bodo zbrali letos, bodo namenili kriznim centrom za otroke in mladostnike, del pa bo namenjen dvajsetim otrokom, žrtvam vojne v Gazi, ki jim bodo s podporo mednarodnih sredstev tudi letos omogočili celostno rehabilitacijo v Univerzitetnem rehabilitacijskem inštitutu Soča v Ljubljani.

Mislim, da ne.

Torej menite, da je danes kljub vsemu lažje biti otrok, kot je bilo, ko ste odraščali sami?

Za konec še to: kaj pričakujete od dobrodelnega koncerta v ponedeljek?

Predsednik republike dr. Danilo Türk je zato Fundacijo Z glavo na zabavo izpostavil kot dober primer prizadevanja za bolj kultivirano družbo in za večje spoštovanje temeljnih etičnih vrednot v njej. 
Fundaciji in vsem, ki se vključujejo v njeno delo, pa je zaželel še veliko uspeha v prihodnje.

