Ljubljanski grad bo 12. septembra, med 10. in 18. uro, v svojem zavetju gostil predstavitev Občine Kozje s poudarkom na domači obrti, tradiciji, neokrnjeni naravi v osrčju Kozjanskega parka z darovi, ki nam jih le ta ponuja ter turizmu in kulturnemu dogajanju, ki je v teh krajih na zavidljivi ravni. 
Občina Kozje je znana po dolgoletni steklarski tradiciji, ki so danes združeni v slovensko društvo steklarjev s sedežem v Občini Kozje. 
Steklarji bodo poskrbeli za razstavo stekla in prikaz oblikovanja steklene mase. 
To in še veliko drugih zanimih stvari se nam obeta to nedeljo na Ljubljanskem gradu. 
Vljudno vabljeni, vstop je prost.

Umetniki in oblikovalec so razvili idejne skice z mislijo na Ljubljano in grajsko dvorišče tako, da so upoštevali zgodovino in tipologijo mesta. 
Njihove zasnove so v resničnost spremenili v podjetju Mineral, ki sicer s kamnom opremlja ljubljanske ulice in stavbe.

Mesto v viziji Društva likovnih umetnikov Ljubljana (DLUL) in Društva oblikovalcev Slovenije (DOS), bo postalo shajališče prebivalcev, kjer se prepletajo različne oblike javne umetnosti s poudarkom na trajnih in estetsko zanimivih kosih mestnega pohištva in nenavadnih skulpturah, ki izražajo identiteto časa in prostora. 
Javna umetnost, kar lahko postane kamnito urbano pohištvo, zadosti potrebo prebivalcem po orientaciji in spominu, ki je vse bolj načet ob preštevilnih informacijah in (novo)medijskih dogodkih na mestnih površinah.

