In kako je prišlo do te neslanosti v Zakonu? 
Ugledni predstavniki parlamentarnih strank so se v svojem prirojenem ali pridobljenem meščanskem čutu za spodobnost pač ustrašili, da bojo morali tako kot pred dvema letoma spet sedeti pred TV kamerami skupaj z raznimi robavsi tipa Štorman ali Ferš, pa so si hoteli zagotoviti ekskluziven kotiček. 
Že to določilo je absolutno neustavno (v pravi demokraciji ureja vrstni red predstavljanja žreb!), nadaljevanje, v katerem je pisec zakona kratko malo pozabil omeniti druge predlagatelje, pa je poleg tega, da je protiustavno, tudi - dokaz avtorske nesposobnosti pripravljalca zakona.

