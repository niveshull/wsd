Gostovanje v Kulturnem in komunikacijskem centru v Šentjanžu v Rožu

Dramaturginja Darja Dominkuš

Abonenti si lahko predstavo ogledate tudi kot "izbirno"!

- strokovni svet : Alen Jelen (predsednik), Bojan Emeršič , Simona Ješelnik , Edo Kocmur , Veno Taufer .

Kaj se skriva v ozadju te veličastne, a zagonetne tragedije, ki jo radi označujejo tudi kot Sofoklov »labodji spev«? 
Je pesnik res skušal samo zapolniti vsebinsko vrzel, ki zija med njegovima prejšnjima najodmevnejšima gledališkima umetninama, Kraljem Ojdipom in Antigono? 
Za pravilen odgovor na ti vprašanji je treba upoštevati zgodovinske, življenjepisne in druge okoliščine, v katerih je tragedija nastajala. 
Pesnik je Ojdipa v Kolonu ustvarjal v najbolj kritičnem in najtežjem obdobju atenske zgodovine. 
Atene so bile izčrpane od dolgotrajne (skoraj tridesetletne) peloponeške vojne, ki se je potem končala šele dobro leto dni po pesnikovi smrti s porazom atenske mornarice. 
Nekoč pomorska velesila Grčije je bila strta, ekonomsko in politično do kraja oslabljena in tudi moralno na tleh.

