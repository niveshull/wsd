Islam in krščanstvo 70

Nemška rekonstrukcija 135

Po koncu hladne vojne je Amerika postala zrcalo, v katerem si Evropa popravlja, oblikuje in izboljšuje lastno podobo. 
Hkrati pa je Amerika izgubila pomemben del strateškega interesa za evropsko celino. 
Že pred 11. septembrom se je namreč začela preusmerjati v bivšo sovjetsko srednjo Azijo in na arabski polotok, da bi se naivno zgrozila spričo dejstva, ko ji v iraški avanturi ni hotela slediti vsa Evropa. 
Domislica ameriškega obrambnega ministra, ki je po kriteriju soglasja z ameriško okupacijo Iraka razdelila države na "staro Evropo" ali upornice na eni in "novo Evropo" ali podpornice na drugi strani, ima dvojni značaj: najprej gre za uveljavitev politike "deli in vladaj", saj je razcep oslabil že tako neugodne pogajalske pozicije Evropske unije. 
Vendar pa vsebuje tudi streznitveni naboj. 
Delitev je namreč jasno pokazala, da vlade post-komunističnih držav nočejo le neodvisnega glasu v združeni Evropi, za pridobitev katerega jim oklevajanje zahodne Evrope med pridružitvenim procesom ni vlivalo pretiranega optimizma, ampak niso pozabile niti zgodovine hladne vojne, v kateri je prav kultura zaupanja, soglasja in solidarnosti med zahodno Evropo in vzhodnimi pokrajinami celine klavrno životarila. 
Ne bi bilo zgrešeno reči, da se dvom postkomunističnih vlad o pridružitvi francosko-nemškemu taboru v odporu do ameriške okupacije Iraka strukturno hrani iz spominov na "munchenski sindrom", na to žrtvovanje evropskega vzhoda, ki si ga je privoščila kratkovidna zahodno-evropska diplomacija. 

V moji opreznosti pa vendarle ni naložena le izkušnja socialističnega siromaštva, ki me je spremljala na študentskih avtoštoparskih potovanjih po zahodni Evropi, ampak se v njej skriva predvsem grenka izkušnja neprepoznavnosti. 
To ni isto kot biti neopazen. 
Ne, ne gre le za pomanjkanje nazornega konteksta in konkretne mreže simbolnih znamenj, ki bi sploh omogočale identifikacijo prostora, iz katerega prihajam. 
Preprosto gre za nek neotipljiv, a še kako prisoten občutek, da sem nekomu nekaj dolžan in da moje mesto pravzaprav ni ob salonski mizici z današnjim izvodom L'Esspresso in International Herald Tribune, ampak v skrajnem primeru, za katerega bi najbrž moral biti hvaležen, tam nekje zunaj, na meji sprejemljivega javnega prostora, na terasi, ne čisto na ulici, zanesljivo pa ne v naročju klimatiziranega udobja. 
Le-to je rezervirano samo za izbrance, mi prišepetava ne le moja izkušnja, ampak tudi historična in problematična zgodba naroda in pokrajin, ki jim pripadam. 

Za politične elite v postkomunističnih državah, ki se drenjajo v čakalnici tega protislovnega kluba, je prav takšno razumevanje EU imelo veliko mobilizacijsko moč. 
Vendar pri tem ni šlo toliko za racionalen premislek kot za nekakšno totalizirajočo idejo, ki prikazuje EU kot obljubo sreče in pomiritve vseh napetosti, nekakšno Arkadijo, iz katere so bili vzhodni narodi ob nastopu komunizma izgnani, po letu 1989 pa naj bi se preprosto vrnili v svoje »naravno« okolje. 

Še bolj pomembna od teh ovir, v katere se tu ne nameravam spuščati, pa je slabo reflektirana predpostavka, ki sem jo zasilno opisal kot »metafizično«. 
Gre namreč za oviro, ki izhaja iz sinonimne uporabe pojmov za zahodno Evrope oziroma EU na eni in za celotni evropskegi prostor na drugi strani. 
Med obema naj bi bil enačaj, evropske pa naj bi bile le tiste nacije, ki so ali bojo članice EU. 
Dolgoročne negativne posledice take uzurpacije pojma Evropa so se odvratno dobro razkrile v vojnah bivše Jugoslavije. 
Sramotna brezbrižnost in premišljena pasivnost EU v balkanskem konfliktu je grenko izpostavila krhko naravo obstoječe evropske zgodbe. 
Konflikt se je predolgo skušal odpraviti kot plemenski, etničen in primitiven, ali pa so ga obravnavali kot »naravno katastrofo«, ki drugega kot humanitarno pomoč pravzaprav niti ne potrebuje niti ne zasluži.

Z vidika težav, ki se postavljajo na pot zamisli »evropejstva«, ni odveč na kratko opozoriti na jugoslovansko lekcijo. 
Jugoslovanstvo je namreč, v drugačnih okoliščinah, predstavljalo tak tip skupnega mentalnega okvira. 
Kot je znano, je ta skupni okvir temeljil na ideološki projekciji komunistične partije o preseganju naroda in na nadomestni mitologiji bratstva in enotnosti. 
Zato si je posebne identifikacije skušal podrediti. 
V dolgotrajnem procesu graditve jugoslovanske identitete od zgoraj pa je prav vztrajanje pri skupnem okviru, v katerem se mnogi narodi niso več želeli prepoznavati, tudi pripomoglo k zrušitvi politične države, v kateri je proces potekal. 

S tega vidika je na primer legendarni kralj Matjaž Kralj Matjažmirno lahko še naprej dejansko ogrski kralj Matija Korvin. 
Le-ta je v 15. stoletju odvzel rimsko-nemškemu cesarju, tedaj vladajočemu nad največjim ozemljem na stari celini, znaten del vzhodne Avstrije vključno z ozemlji današnje Slovenije: zagospodaril je nad širokim območjem današnje srednje Evrope od Transilvanije do Moravske, od Dalmacije do Šlezije. 
Čeprav bi bil Ulrik CeljskiUlrik Celjski, Korvinov domači tekmec, bržkone primernejši za slovenske mitologizacijske potrebe, pa so številne in mnogovrstne literarne, etnografske in likovne prisvojitve Matije Korvina v slovenskem kolektivnem imaginariju to figuro svobodno preoblikovale in udomačile tako, da izvirno madžarsko razumevanje tega samooklicanega kralja kot odrešitelja ogrskih dežel izpod tuje dinastije ne igra nikakršne usmerjevalne vloge. 

O razmerju med krščanskimi in islamskimi ozemeljskimi ambicijami veliko pove vloga te bitke v arabskih kronikah. 
Za arabske pisce in zgodovinarje je bila namreč bitka pri Poiteirsu tako nepomembna, da si je komaj zaslužila občasno omembo. 
Predstavljala je le enega od številnih obmejnih spopadov v imenu nove, alternativne verske doktrine in v interesu rastočega imperija, ki ga je islamska zamisel o skupnosti verujočih kot hiši miru usposabljala za točno takšno univerzalno poslanstvo, kakršnega si je izrecno lastilo krščanstvo. 

Takšno pozitivno sprejemanje Napoleona in idej, ki so tlakovale pot za njegove osvajalne pohode, lahko lepo vidimo v Iliriji oživljeni, alegorični sliki Johannna-Jeana Krstnika-SchererjaScherer , Johannn-Jean Krstnika-, ki jo hrani Narodni muzej v Ljubljani. 
Na njej NapoleonNapoleon podeljuje svobodo brezpravnim in zato hvaležnim množicam, utelešenih v klečeči kmetici. 
Kakor je že nazorno izrazil očetovsko širokogrudnost zmagovitega vojskovodje, pa je podobar le prisluhnil znameniti istoimenski hvalnici Valentina VodnikaVodnik, Valentin iz leta 1811.

Oprto eno rôko/ na Gálijo imam, /ta drugo pa Grékam/ prijazno podam. 
S temi verzi je Vodnik, glavni šolski nadzornik in avtor učbenikov, zvesto ponovil osrednje geslo iz Napoleonove politične mitologije: Bonaparte se je namreč imel za naslednika rimske oblasti in grške modrosti. 
Na podlagi oznake za tisto ozemlje starodavnih Ilirov, ki so ga Rimljani nekoč že zasedli, je NapoleonNapoleon lastnoročno izbral ime Ilirske province. 
Leta 1809 je Ljubljana prvič dobila kratkotrajni, a pomembni status prestolnice. 
Postala je upravno središče te province, ki je pod guvernerskim vodstvom generala Augusta Marmonta segala do Dalmacije, benečanske Istre in nekaterih jadranskih otokov pa do Gorice, Trsta in Koroške. 

Na vrhuncu svoje voditeljske moči je Napoleonov Grande Empire obvladoval toliko evropskega ozemlja in osredotočil toliko oblasti kot še noben pred njim. 
Razen treh skandinavskih kraljevin in tekmujočih avstrijskih, ruskih in otomanskih cesarstev je bila vsa celinska Evropa v Napolenovih rokah: štirideset odstotkov evropskega prostora! 
Če pri tem pomislimo še na zakon z avstrijsko princeso, s katero je korzikanski klan Bonapartejev leta 1810 svojo usodo kratkotrajno povezal s habsburško monarhijo, nam bržkone postane bolj jasen osupljivo velik pomen, ki ga je Napoleonova koncentracija moči imela za Evropo. 

Drugo obliko mentalnega gospostva predstavlja romantični anti-kapitalizem. 
V odporu do nepravičnih tržnih razmerij in poneumljajočih učinkov modernega potrošništva ga je razvila levičarska misel, pri tem pa bila v zameno za splošno kritično držo pripravljena žrtvovati posebne družbene okoliščine in zamižati na etično oko. 
Peter HandkeHandke, Peter se je s svojim leta 1996 v Suddeutsche Zeitung objavljenim polemičnim esejem Pravičnost za Srbijo vpisal v katalog takšne ideološke slabovidnosti.

Globoko pod menoj se je izgubljal Atlantik. 
Strmeč skozi okno pakistanskega boeinga sem si predstavljal ogromne razcefrane robove kumulusov, ki so pluli nad nespečnim vodovjem. 
Letel sem v Pariz. 
Za nekaj kratkih dni, ki sem si jih odtrgal od zahtevnega urnika na podiplomski šoli na ameriški strani oceana, sem dobesedno skočil v mesto luči, na predstavitev antologije vzhodnoevropske poezije. 
Med platnicami te Penguinove knjige je po volji urednika Michaela Marcha našlo svoje mesto tudi prgišče mojih pesmi. 
Na objavo v Otrok Evrope: nova antologija vzhodnoevropske poezije (1990) sem bil izredno ponosen. 
Drugače od mojih dosedanjih objav v različnih zbornikih jugoslovanskih književnosti je bil to prvi zbornik, v katerem so moje lirične sanjarije dobile izrecen evropski kontekst. 
Bolj natančno: dobile so vzhodnoevropski kontekst, kontekst Evropejcev s primanjkljajem.

Za kratkotrajno pozornost publike, kakršne smo bili deležni med nakopičenimi stojnicami Gutenbergovih bastardov in uglajenih mešetarjev s tujo domišljijo, najbrž ni bila kriva zgolj in samo jezikovna ovira, čeprav je sploh ni treba podcenjevati. 
Še zlasti ne v Franciji, v kateri je moderni nacionalni jezik s politično popkovino navezan na institucije države. 
Ta popkovina je politično bolj važna od "univerzalnega" civilizacijskega poslanstva Francije, katerega okruške lovijo izdatno financirane, čeprav vedno bolj nerealistične mreže v skupnosti šestinpetdesetih držav, la Francophonie, v katerih je francoščina še vedno v bolj ali manj javnem obtoku. 

In vendar bi skoraj lahko prisegel, da tistega daljnega popoldneva nisem bil edini, ki mu ni ušel ironični trenutek spodletelega srečanja, v katerem vzhodnoevropski pesniki z angleškim urednikom vred vstopajo v graditev krhkega, nujno začasnega, vendar intenzivno občutenega razgovora o pripadnosti skupni usodi, skupnemu evropskemu bazenu metafor in idej, če že ne izkušenj vsakdanjega življenja, publika pa nam z raztreseno zvedavostjo naključnih opazovalcev nekako daje vedeti, kar slutimo tudi sami: da smo polovični Evropejci; mi, ki se nenehno priglašamo k besedi kot Evropejci, to še nismo; da tisti, ki moramo svojo evropsko identiteto poudarjati, to počenjamo zato, ker še ni samoumevna. 

Ko je v ministrskem svetu Skupnosti vztrajno terjal upoštevanje soglasja, s katerim se je hotel izogniti večinskemu načinu odločanja in s tem morebitnemu preglasovanju, je de Gaullede Gaulle, Charles izrazil trdovratno advokaturo nacionalne identitete. 
V dramatičnem kljubovanju Ameriki kot de facto varnostnemu botru stare celine, ki je navsezadnje tudi zagotovila mirno okolje za postopno vzpostavitev evropskih institucij, je de Gaullede Gaulle, Charles leta 1966 za šest mesecev potegnil francoske oborožene sile iz skupne strukture odločanja v NATO. 
Škandalozen in simptomatičen, kakor je zasuk že bil, pa je bil v skladu z dolgoletno politično kulturo enotne in nedeljive francoske republike. 

Nacionalne države pa niso prevzele samo upravnih, gospodarskih, izobraževalnih in strateških funkcij, ampak so si oblikovale tudi posebno nacionalno identiteto in njej ustrezno kulturo. 
Posledica te totalizacije izkustva je bila v tem, da so se bili posamezniki, če so hoteli uživati pravice državljanov, prisiljeni poistovetiti tako z državo in njenimi institucijami kakor tudi s kulturo vladajočega naroda.

V Franciji in Evropi nasploh je bila umetniška produkcija tradicionalno povezana z nacionalnim interesom, zato pa pogosto podvržena političnim zlorabam. 
Amerika je pravzaprav šele po koncu državljanske vojne dobila razvejano mrežo kulturnih ustanov. 
Financirali so jih premožni visoki sloji, to pa v sozvočju s formulo, ki je še danes uporabna: privatna vlaganja v javno dobro. 
Gre torej za kanalizacijo delčka privatnih korporativnih sredstev v družbeno blaginjo, ki se ne more celovito razviti, če so poudarjene le ekonomske razsežnosti človeškega bivanja. 
S tega vidika sta se elitizem in demokratičnost v Ameriki še naprej razvijala sočasno (če seveda odmislimo rasistično diskriminacijo).

Zdi se, kakor da politika šovinističnega izključevanja, ki jo pogosto prakticira zlasti koroški glavar Jörg Haider in jo avstrijski državljani slovenskega porekla nazorno občutijo, s svojo retoriko trdnjave Evrope in polnega čolna uživa znatno javno podporo. 
Nočem reči, da so prevladujoče predstave o Avstriji med Slovenci predvsem negativne, vendar pa slovenski kmečki pregovor, ki pravi, da se tisti, ki ga je pičila kača, boji tudi zvite vrvi, še ni povsem izgubil svoje moči. 
Zgodovinski instinkt Slovencem ne narekuje pretiranega optimizma, saj so v dosedanjih srečevanjih z Avstrijo nastopali v podrejeni vlogi. 
Stare navade umirajo najtežje, zato tudi desetletje slovenske samostojnosti ni še uspelo spremeniti podedovanih vedenjskih vzorcev. 
A eno je zanesljivo: tako, kot se bojo morali Slovenci otresti hromečega obrambnega refleksa, tako se bojo morali tudi Avstrijci znebiti kolektivne prevzetnosti.

Po katastrofalnem vojaškem porazu Španije leta 1896 proti Združenim državam Amerike in posledični izgubi Kube, Portorika in Filipinov, ki je španski imperij dokončno oropala tako rekoč vseh prekomorskih kolonij, se je Španija znašla v hudih težavah glede nacionalne identitete. 
Izguba kolonij je ponovno razplamtela nenehno prisotne debate o sprejemljivih modelih razmerja med lokalizmom in federalizmom, spor, ki obvladuje špansko politično prizorišče vse od reconquiste naprej. 
Pri tem pa se zagovorniki centraliziranega državnega reda niso mogli več nevprašljivo opreti na poglavitne nosilce moči, namreč na tradicionalne simbole enotnega imperija in prav take religiozne avtoritete, se pravi, na monarhično krono Habsburgov in nato Burbonov ter na militantni katolicizem. 
Urbanizacija in modernizacija v prvi tretjini 20. stoletja je namreč preveč odločno zarezala v ruralno in fevdalno zasnovo družbenih vezi, da bi bilo mogoče kolo napredka zavrteti nazaj, čeprav je Španija to poskušala z nevtralno politiko navzven in državljansko vojno navznoter.

Splošna seznanjenost z vsakodnevnim utripom slovenskih manjšin med državljani Slovenije, vključno z velikim delom mlajše inteligence, ki bi po definiciji morala razvijati pozornost do vseh plasti posameznikovega in skupinskega bivanja, je po mojem črnogledem mnenju razmeroma nizka. 
Natančno se na primer spomnim, kako sem bil pretresen, ko sem sredi devetdesetih let po vrnitvi z literarnega večera na slovenskem liceju France PrešerenPrešeren, France v Trstu naletel na rahlo dvignjeno obrv nekega ljubljanskega znanca, diplomiranca Filozofske fakultete. 
Najprej me je povprašal, kje sem bil, nato pa mimogrede navrgel: A se jim sploh splača vztrajati s to njihovo zgodbo?

- Keane, John (1995). 
"Nations, Nationalism and European Citizens", v: Periwal, Sukumar /ur./. 
Notions of Nationalism, Central European University Press, Budapest 

- Ottomayer, Klaus (2000). 
Die Haider Show: zur Psychopolitik der FPO, Drava, Celovec

IMENSKO KAZALO

Adorno, Adorno, 135

Andrić, Ivo, 93, 155

Cooper, Mark, 135

Czeslaw Milosz, 160

Kiersgaarad, Pia, 43

Micić, Ljubomir, 93

Napoleon, 78, 79, 80, 81, 82, 126

