"Oj, pa jih imajo, pa kakšna telesa!"

"V predavanju so mi bile všeč besede, da razuma ni mogoče ujeti v računalnik," mu je nazaj polaskala Mirriam, "ker bo ista pamet delovala drugače, če jo damo v ščurka ali v podgano, v slona ali v galeba, v delfina ali v mravljo."

"Joj, dušo!" se je zavzela Mirriam in ni bilo jasno, če ji je všeč ali je začela dvomiti v Andrejevo profesorsko brado.

"Ali majhna bolhica z dušo!" se je smejala Mirriam, čeprav natakar še vedno ni prinesel nobenega vina.

Andrej je spet začutil, da se pogovor ne obrača v pravo smer. 
Razprava o bakterijah in genih je bila nedvomno zgrešena in je vodila le v to, da bi cel večer igral modrega učenjaka, Mirriam pa bi bila tri ure na izpitu. 
In po izpitu spraševalca nikoli ne vabijo na zabavo! 

"Te zdaj zanima, kako se je končalo z Madžarko?"

"Ne. 
Sprehajali smo se v troje ob obali in zaslišali, kako je z zvonika odbilo osem. 
To je starca nenadoma spomnilo, da ga doma čaka večerja. 
In je jadrno odhlačal, kot da se sploh nisva borila za lepo Madžarko. 
Od česa pa sem bil jaz potem ves preznojen in utrujen, sem se spraševal? 
A je bila vse skupaj res le moja fantazija? 
Sem mar celo popoldne trpel brez razloga? 
Ampak zakaj ji je kupoval modrce, če je mislil ob osmih mirno oditi na večerjo?"

"Seveda," je mirno rekel, "perverzija je takoj, ko se človek natančno zave, kaj je užitek, in hoče načrtno priti do njega. 
In če veš, kaj točno hočeš, je vedno tisoč možnih poti. 
Če pa ni jasno, lahko le ponavljaš, kar delajo drugi. 
Tisti starec je v svoji modrosti natančno vedel, kaj zares potrebuje od Madžarke, in si je natančno tisto tudi vzel. 
Drugega ni želel, zato z mano sploh ni bil v konfliktu. 
Seveda jaz takrat tega nisem vedel, ker sem bil še zelenec in sem poznal en sam način."

"Nos!" je Mirriam pokazala na svojega, ki je ozko čepel nad drobnimi usti in bil dotlej komaj opazen. 
"Vse gre skozi nos. 
V postelji se moški in ženska vohata, ne pa gledata, zato je logično, da ju tudi v posteljo pripelje vonj, in ne pogled."

Čez dva dni je Andrej omenil Sama, ribolov in skupen dopust na Kornatih.

Bil je učinkovit udarec nazaj, Marti je zastala sapa, v obraz je posinjela, kot bi se utapljala. 

"Uživaš, če si zlobna!"

"Kaj to pomeni?"

"Ni točno rekla," se je zmedel Andrej. 
"Ampak tisto o njenem odhodu se je slišalo skoraj resno, kot da ima že kakšen konkreten načrt."

Andrej je priznal, da mu je očiten le njegov zasran večer in da bo še huje, ko se bo Marta vrnila z vrta s polnim vedrom paradižnikov in kumar in dvokilskih buč. 
In bo stala pri kuhinjskem koritu vse mrka in prizadeta in bo prijela v eno roko nož in v drugo dvokilsko bučo in on bo sedel v sobi na kavču s hrbtom proti njej in poslušal, kako škrta nož in padajo težki kolobarji v korito ...

Natakarica je bila kot iz sanj, črnooka barbika s popolnim telesom in službenim dodatkom na vsak centimeter stegen, ki ga je razkrivalo njeno tesno krilo. 
Samo je že slonel ob šanku in vzhičen spremljal mične gibe, s katerimi je nalivala in mešala pijače. 

"Povej razumljivo!" ga je kot kakšen osoren učitelj opozoril Samo, ki naenkrat ni vedel, kaj početi s svojimi penastimi prsti, od katerih je kapljalo pivo.

Andreju se je vsaka nadaljnja razprava zazdela nekam odveč, ker je bil pogovor zgolj igriva fantazija in bi se bilo potemtakem lepše igrati s sanjskimi posnetki ameriške košarkarske lige in govoriti o kapljicah znoja, ki šprica od monumentalnih črnih teles, in opisovati tiste presunljive prizore, ko Jordan v razvlečenem drobcu sekunde breztežno zaplava po zraku in lahkotno kot sokol krmili telo s čarobnimi, drobnimi gibi razprte dlani in odriva počrnele oblake od sebe in med njimi silovito zajadra v svetlobo košarkarske table ...

"Če pomislim, jih je lahko dobila," je postal Andrej žareč v obraz. 

"Lepe nalepke," je ob njem spregovoril visok vojak z obrito glavo in pozorno ogledoval Andrejeva kovčka, "New York, Chicago, Los Angeles, kakšna mesta," je bil vzhičen.

"Naključna srečanja ne obstajajo," je med uspavajočimi, ritmičnimi tresljaji vlakovne kompozicije mrmral odlomke iz Kozmološkega priročnika, "kdor verjame v naključje, je slep za čas, ki je bil, in za čas, ki še bo. 
Naključen dogodek, ki se na prvi pogled zdi izgubljen fragment časa in prostora v vesolju, postane v pravi perspektivi nujen del povezane zgodbe, kajti čas ne izgineva kot ponikalnica, ampak se nalaga kot geološke plasti, polne živih, migetajočih fosilov. 
Zato se navidez izgubljena molitev meniha v kitajski puščavi čez sto let lahko smiselno poveže s pogumnim, golorokim napadom gverilskega borca, in po drugi strani z naslikanim likom kače, ki jo je v starem Egiptu narisal zasužnjen asirski borec."

"Kaj praviš?" je iz otopelosti dvignil glavo Samo in pogledal njegova mrmrajoča usta.

"Ne, nisem pomislil na to," je skomignil Andrej in mu je postalo skoraj nerodno zaradi takega greha.

"To vem," je resno in skoraj vzneseno odgovorila. 

"Ta punčara bo vsak čas diplomirala na arhitekturi. 
Njen očka pa si že beli glavo, kakšno naročilo naj ji preskrbi za nagrado. 
Avtocesto, stolpnico ali kar novo pristanišče," je bil bombastičen Samo.

"Zadnje čase se z vlakom vozi v Maribor in tam spi pri svoji Pehti."

"Pa tudi če ne bo ravno Bedanec, bo naša Mojca vseeno zadovoljna," je v njun pogovor vskočil Samo.

"Misliš, prav zares ustrelila," je Andreja kar streslo od hladnega, krutega stavka. 
"S pištolo v glavo, da bi bila mrtva?"

"Imam problem," mu je priznal, "če si opazil, Mojca in jaz ..."

"Vseeno bi bil še bolj vesel, če mi ne bi uspelo že v prvem poskusu. 
Če že s prvo srečko zadeneš, ne veš, kakšna je tombola v resnici."

"Za začetek je kar preveč."

In vendar je bil skrajni čas, da razmisli o Mojci. 
Vsaj dvakrat tedensko je že prespala pri njem in težko se je slepil, da sta še vedno samo znanca, ki ju občasno zanese v isto rjuho. 
Njene izvrstne jutranje kave so se znale tudi raztegniti v poznodopoldanski zajtrk z jajci, klobasami in celo nekakšnim hitrim pecivom, ki ga je znala speči v kozici s pokrovko. 
Čeprav je njena hrana zaslužila vso pohvalo, je Andrej postajal vedno bolj nemiren in razdražljiv, ko se je čas njunega jutranjega obroka raztegoval proti poldnevu. 
Nekako si je namreč določil, da dokončna meja, ko z Mojco ne bo več mogoče nazaj, leži v točki kosila. 
Če bi Mojca raztegnila jutranje pitje kave do poldneva, bi postalo logično, da skuhata tudi kosilo. 
In potem bi bilo malo verjetno, da bi odšla domov pred večerjo. 
Po večerji pa bi seveda prespala in bi se zjutraj spet začelo s kavo. 
Zato je proti poldnevu postajal živčen in vedno bolj nestrpen. 
Mojca pa je, kot bi slutila mejo, vedno bolj in skoraj načrtno vlekla jutranjo kavo proti poldnevu. 
In celo nekajkrat pomila umazano posodo, ki je od prejšnjih dni ostala v koritu! 
In pometla stanovanje! 
To pa so bile že tako pomenljive in nasilne geste, da jih je sklenil na vsak način v kali zatreti. 
Zato je začel skrbno, brez Mojce, pospravljati stanovanje, z vojaško natančnostjo je urejal obleke in jih redno nosil k mami na pranje. 
In še v hladilniku je puščal čim manj jedi, iz katerih bi Mojca lahko sestavila kosilo. 

Potem se je Cene razgovoril o službenih potovanjih po Jugoslaviji in Rusiji in ni skrival, da ima precejšnjo moč in številne vplivne zveze, potrebne za uspešno poslovanje. 
"In vi, Andrej," ga je zanimalo, ko je presodil, da je naredil dovolj močan vtis, "s čim se zdaj ukvarjate?"

Njene skope besede so spet razplamtele bengalične ognje, rakete v nebo, luči lunaparka, ognjeno vrteče se kolo, ki se nikoli ne ustavi. 
Pomirjen od svetlega žara se je spet posvetil svojemu plesu in sanjskim Darinkinim gibom. 
Iz avle, kjer je bilo plesišče, so počasi izginjali plesalci in slednjič se je tudi Darinka ustavila. 
Sklonila se je k drobni, kratko pristriženi svetlolaski, ki je sicer ves večer plesala z majhnim, živahnim afriškim fantom. 
Potem je Darinka pokimala Andreju, svetlolaska pa črnemu fantu in vsi skupaj so odšli iz avle na dolg, ozek hodnik. 

"To je nesmisel."

"Nisem vedel, da se že vračaš," se je čudil Andrej.

"Jaz sem že v hangarju," je rekel Andrej, "Rezman trka po pločevini in brca v gume in zateza vijake in posluša motor na levi in na desni in še oba hkrati in nekaj sinhronizira in maha z zastavo in politizira ..."

"Zanimiva kovina," se je strinjal Andrej.

"A, njega!" 

"Revež," je rekel Tinče, "on ni za vojsko."

"Tri leta, pred kratkim sem prišel nazaj."

"Da nisi malo prismojen?" jo je zaskrbelo.

Ko je Lucija v kuhinji pripravljala juho, je Samu postalo bolje.

Seveda je bilo poleg teh najpogosteje omenjenih ugrizov še veliko takih, ki so jih opazili samo posamezni poročevalci, vendar se njihovi opisi in razlage niso obdržali v naslednje igre. 
Med zanimivejšimi primerki je bil gotovo vampirski ugriz, ki je bil opažen enkrat ali dvakrat na krivini, ki je prehajala od ramen proti dekolteju. 
Poročevalec je menda razločno videl dve ostri, dva centimetra razmaknjeni vbodni črnici in brž poiskal slikovito ime. 
Vendar ugriza pri naslednjih poročevalcih ni bilo več zaslediti, morda tudi zato, ker so dame trdile, da opisano znamenje neredko nastane zaradi kovinske zaponke, ki se pojavlja na nekaterih modrcih iz uvoza. 
Podobna usoda je doživela tudi zakarpatski ugriz (razmazano, žagajoče drsenje z zgornjimi ali spodnjimi zobmi navzdol oziroma navzgor po vratu), pilotski ugriz (podoben zakarpatskemu, vendar s posameznimi odsekanimi doskoki namesto bolečega, desetcentimetrskega oranja) in kreolski ugriz (začetek kot pri običajnem tunelskem ugrizu, ki pa mu v nadaljevanju sledi žvečenje posesane kože s sekalci (zajčja različica), podočnjaki (panterska različica) ali celo kočniki (pasja ali originalna kreolska različica). 

Ko sta se potem z ubogo Mojco prijazno razšli, je Minka ves čas, ko je gazila po vedno večjem snegu proti domu, žalostno razmišljala, da je z Mojco še veliko huje, kot je sprva mislila, da bo. 
"Kajti v primerjavi z Alonsom," si je dotlej govorila Minka, "je Mojca kljub vsemu doživela manjšo škodo, ker ni ostala čisto sama brez prihrankov v mrzli, brezsrčni tujini." 
Po obisku pa je Minki z vsakim korakom v snegu postajalo bolj očitno, da Mojca trpi še neprimerno bolj, kot je ona, ko jo je zapustil prevarantski Alonso. 
Pa čeprav ima Mojca okoli sebe prijatelje in zanimivo delo in preskrbljeno prihodnost in je mlada in pametna in lepa, bi Minka, če bi v nekem čudežu lahko izbrala, raje še enkrat začela tisto katastrofo z Alonsom, kot pa na lastni koži občutila tihi obup, ki se je držal Mojčine roke, ko je vodila Minkino glavo po stadionski maketi.

Andrej je bil pripravljen in odločen, da Rezmanu pove vse po resnici, kajti ravno resnica je bila v zmešnjavi, ki jo je skuhal, še najbolj nedolžna. 
Pa na žalost najmanj verjetna! 
Vse druge, od resnice verjetnejše razlage, ki bi jih Rezman lahko sestavil iz splošno znanih dejstev, pa bi nadevale Andreju zelo neprijetne podobe.

Ko se je zvečer vrnil, Marte ni bilo doma. 
Pravzaprav nič nenavadnega po burnih prepirih, ki sta jih v zadnjih letih čedalje bolj pogosto imela na sporedu; njene odsotnosti pozno v noč so pomenile, da je Marta nostalgično razmišljala o stvareh, ki jih je zaradi življenja z Andrejem zanemarjala, zato je na vrat na nos še isti večer sklenila vsaj simbolično kaj od izgubljenega nadomestiti. 
Na primer obiske gledaliških predstav ali klasičnih koncertov. 
Andrej že od študentskih let ni bil v gledališču in tega se niti najmanj ni sramoval, nasprotno, prav rad je na široko in domala ponosno razlagal, kako ga patetična gledališka dikcija prvih pet minut neubranljivo sili na smeh, nato pa ga zagrne v turoben dolgčas, ki mu obvezno sledi globok spanec. 
In če okoliščine le niso bile povsem uradne, je Andrej prav rad izrabil priložnost in iz globin žrela demonstriral zvoke, ki bi mu jih zavidal sleherni medved ali pujs. 
Razprava o gledališču in klasičnih koncertih je bila nasploh ena od priljubljenih Andrejevih družabnih tem. 
Kjerkoli in kadarkoli je bil pripravljen vneto zagovarjati, da je z iznajdbo filma gledališče izgubilo smisel in ga pri življenju ohranjajo samo še prismojeni malomeščanski običaji, ki so se srečno ujeli s splošno nujo kulturniške birokracije, da zapravlja državni denar za čim bolj nekoristne projekte. 
"Kajti ..." je imel Andrej navado povzdigniti glas in že vnaprej uživati ob svoji izpiljeni domislici, "državnemu birokratu se nikoli ne splača početi koristnih stvari, ker bi s tem tvegal, da ga kmalu prehiti bolj sposobna in domiselna konkurenca. 
Nasprotno pa je nekoristne, nepotrebne, absurdne projekte mogoče organizirati brez strahu, da bi se pojavil zainteresiran podjetnik in prevzel posel. 
Zato uradniki vztrajno počnejo tisto, kar pametnemu, praktičnemu človeku nikoli ne bi prišlo na misel, recimo financirajo opere in gledališča." 
Marta je trpela ob tovrstnih Andrejevih razlagah, motilo jo je, kadar je mož želel iz svojih pomanjkljivosti delati vrline, in v primeru ignorance gledaliških, opernih in koncertnih predstav je šlo po Martinem mnenju brez dvoma za slepoto, o kateri naj bi spodoben človek skušal vsaj diskretno molčati. 
Gledališki oder je namreč imel v Martini duši rezervirano prav posebno, najdražjo ložo. 
Enako razkošno, kot je bila tista, ki jo je imela njena družina v ljubem rojstnem Parcoseju rezervirano za premierne predstave. 
Martini najzgodnejši otroški spomini so bili vezani prav na gledališko ložo, v kateri je sedela vsa lepa in ponosna v svetlih, nakodranih oblekah med brati in sestrami in gledala nič manj lepe igralke in igralce, ki so veličastno zmagovali, se ljubili ali pretresljivo umirali na barvito osvetljenem prizorišču. 
Seveda je bila vso mladost prepričana, da bo nekoč tudi sama igralka, vendar je bila njena družina globoko krščanska, zlasti oče, trgovec z zemljišči, ni hotel slišati o nečednem igralskem poklicu. 
Njena užaljenost je bila tedaj, ko je oče izrekel zadnjo besedo, neizmerna, nekaj mesecev je hujšala in hirala in se končno, po dolgih pogajanjih, z očetovim blagoslovom in denarjem odpravila v Kalifornijo študirat književnost. 
To je bil kompromis, sprejemljiv za oba; oče je njen študij razumel kot nekoliko romantičen in kapriciozen način šolanja za učiteljico, kar se mu je sicer zdel soliden in nadvse primeren dekliški poklic. 
Marti pa je misel na Kalifornijo obetala skoraj toliko vznemirjenja kot predstave, ki jih je strastno spremljala v dramskem gledališču. 
Kalifornija je pomenila, da se ji bo njeno razburljivo igralstvo kljub vsemu uresničilo, le oder v Parcoseju bo zamenjala z nekim drugim. 

Andreju je postalo nerodno, ker je Marta seveda nedvomno odrasla in lahko vzame kolo in se z brazilsko ihto odpelje na morje ali v džunglo in rešuje krokodile, ali na nogometno igrišče in prebiča sodnika zaradi razveljavljenega gola, lahko dela, kar hoče, in je popoln nesmisel, da on navsezgodaj zbuja dobrotnega človeka, ki mu je pozno v noč pomagal pri pivu in mu s penami pisal številke po šanku in preprosto, brezčasno molčal poleg njega in vztrajno strmel skupaj z njim v pobeljeno steno, kjer je Jordan v razvlečenem drobcu sekunde breztežno zaplaval po zraku in lahkotno kot sokol krmilil telo s čarobnimi, drobnimi gibi razprte dlani in odrival počrnele oblake od sebe in med njimi silovito zajadral v svetlobo košarkarske table. 

Potem se je nenadoma, kot bi dregnil v osir, razbohotila računalniška tehnologija in so se male, potuhnjene električne spake razlezle po vseh kotih nekdaj umirjenega planeta. 
Takrat je nekaj časa kazalo, da bodo formule, ki so jih z mističnim mirom v neskončnih kolonah številk nizali na inštitutu, nenadoma postale obvladljive z računalniško tehnologijo in jih bodo lahko uporabljale tudi manj posvečene glave za svoje majhne, banalne probleme. 
Računalniki so bili skratka obet, da projekti psihološke inteligence, ki so jih pisali na inštitutu, z znanstvenega obrobja preidejo v središče zanimanja vsega sveta, inštitut pa zaradi edinstvene tradicije postane center in svetovni motor novega znanja. 
Na žalost pa se je izkazalo, da so si računalničarji inteligenco predstavljali drugače, kot so jo vizionarsko zastavili na inštitutu. 
Računalničarjev niso zanimali poglobljeni matematični modeli čustvenih in filozofičnih stanj, pač pa analize mnogo bolj banalnega početja, kot je hoja, prijemanje kozarcev ali praznjenje debelega črevesa. 
Zato so projekti naenkrat obležali v predalih in je v dušah zavladalo tesnobno mrtvilo. 
Ker so bili vsi raziskovalci razumni ljudje in je bilo vsakomur jasno, kako noro je zavozil svet in kako mučno bo stopiti na drveči plaz, ki pelje od globoke, presunljive filozofije do banalnega praznjenja debelega črevesa. 

Po prihodu v kabinet je Andrej prižgal računalnik in z neopredeljenim upanjem čakal seznam sporočil na elektronski pošti. 
Pa je bilo, kot ponavadi, le nekaj dolgočasnih obvestil o sestankih in prireditvah, nekaj reklam, sicer pa nič zares osebnega in še manj presenetljivega. 
Izgubljeno je zrl v ekran, oblila ga je nekakšna potrtost in utrujenost ob misli, da od sto milijonov ljudi, ki so priključeni na isto omrežje, ni nikogar, ki bi se mu zazdel vreden en sam osebni klik na računalniško tipko. 
Potem mu je v izogib mučnim občutkom roka začela samodejno odpirati reklamna sporočila, dokler se ni ovedel in jezen zaradi nesmiselnega početja izklopil elektronsko pošto. 
Skozi okno se je zazrl v velik nasad srebrnih jelk, ki so v dvajsetih letih zrasle že do prav spoštljive velikosti in ustvarjale videz neokrnjene gorske planote okoli in okoli inštituta.

"Solarij je v redu," je pohvalil in poznavalsko potipal nogo vse do bokov. 
"Koža je bolj rjava, noga bolj čvrsta in boki bolj seksi."

"Trebuh," se je Andrej spomnil na Martin trebuh, "trebuh je pri ženski hujši. 
Če ima ženska trebuh, te med seksom včasih prešine, da si v postelji z moškim. 
Zoprn, nespodbuden občutek."

"To je zgodovinska zamisel, to bo Amerika, nov, ekskluziven, še neodkrit trg," je ponosno mrmral v svojo šiljasto, vranje črno brado Mičo, ki je sicer na starem, neekskluzivnem trgu zaslužil v pičlih nekaj letih že pravo bogastvo. 
"Pomisli, moj dragi profesor! 
Rusija in Ukrajina in Belorusija in Romunija in vse tam doli je polno rasnih lepotic, ki so se na državne stroške izšolale v literaturi, umetnosti, filozofiji, jezikoslovju, psihologiji in v vsem, česar zdaj tam nihče več ne potrebuje, ker so zavladali barbari in politična mafija in tam še dvajset let niti slišati ne bodo hoteli o literaturi in filozofiji. 
In kaj zdaj s temi izvrstnimi, izobraženimi lepoticami? 
Jih pustiti v blatu tam, kjer nihče ne ceni njihovega znanja? 
Ne, dragi profesor Andrej! 
Mičo jih bo pripeljal tja, kjer so še kako potrebne. 
Kot v Grčiji hetere! 
Grške hetere so bile intelektualna elita in moški so jim plačevali tudi tedensko ali dvotedensko ali celo mesečno plačo za en sam večer."

"Zato," je bil trmast Mičo. 
"Preštudiral sem zgodovino, in kaj odkrijem? 
V Grčiji, tej zibelki kulture, ki je prva iznašla simpozije in filozofske spise, so v javnem življenju kraljevale izobražene, kupljive krasotice - hetere. 
Hetere so bile vrh in smisel grških simpozijev, na katerih se je zbiral ves svobodni moški svet. 
In kaj so moški tam počeli? 
Najprej so jim filozofi brali svoje spise, potem je bila splošna razprava, trkali so kozarci, hetere so odpirale obzorja in zaključek je bil vedno kot iz najbolj drznih sanj. 
Brez heter se grški simpoziji ne bi niti rodili, brez simpozijev nihče ne bi rabil filozofov, da bi pisali uvodne traktate, brez traktatov bi ne bilo Platona in Aristotela in drugih filozofov."

Vseeno so bili izpiti zelo običajni; najprej hrust z otroškimi lici in nerodnim, zatikajočim se glasom in prvo vprašanje, ko je še vse odprto in se ne ve, kaj je govorna napaka in kaj spregledano poglavje v knjigi in koliko je tistega vmes, in potem se hrustu nenadoma odpre spomin in bruha formule in izpeljave, da se človek lahko mirno zaziba v sedež in sledi le še ritmu in melodiji glasu, dokler traja, in tudi po koncu je brez pomena preverjati izračune, ker je bil znotraj glasu tisti ritem, ki ne more zgrešiti ene same številke. 
Po hrustu z desetko so prihajali novi po stalnem obredu, najprej plah trk na vrata, izpitna bledica in strah, da ne popusti študentsko srce, in prvo vprašanje, ko je še vse odprto, in zadnje, ko gre samo še za drobec ocene, in vsem tisti dan se je nekam dobro izteklo, le drobižasta plavolaska je imela težave s spominom, zato jo je Andrej prenaročil na jesen. 
Potem je spet po študentsko previdno potrkalo na vrata in Andrej je že pomislil, da se je na koledarju zmotil v številu izpitov. 
Ampak še preden je ponovno prelistal izpitne formularje, je med vrati zagledal velike ženske oči in čiste, brezhibne linije obraza pod kratko pristriženimi lasmi in se takoj spomnil, da gre za diplomo in Katjo.

"Čudež," si je rekel in kar naprej strmel v vrata, ki so se zaprla za Katjo. 
Bilo je komaj verjetno, neka mlada ženska z angelskim obrazom in metuljem na popku ga že dolgo skrivaj opazuje iz klopi, ko predava študentom in bere njegove zapiske in doktorat in znanstvene članke in na pamet pozna skoraj sleherni stavek. 
In zdaj je prišla na diplomo! 
"Norec," se je osorno posvaril, "samo senilen idiot se zaplete s svojo študentko, da se mu za hrbtom reži vsa fakulteta." 
"Ampak," je ugovarjal mehkejši, spravljivejši glas, "prepovedano je samo do izpita." 
"Pred izpitom," se ni dal osornejši glas, "pred izpitom je to pedagoški incest, za katerega bi morali rezati jajca. 
Ampak tudi po izpitu je bebasto in smešno!" 
"Že, že, mogoče drži," je rekel mehkejši, "ampak diploma pomeni že zrele ljudi, in če je pravo, se naj zgodi." 
"No ja," je osornejši glas postal spravljivejši in tišji, "diplome se mogoče ne da vnaprej obsoditi."

Andrej se je tiho usedel poleg Petra in ga vprašujoče pogledal. 
Peter je zmajal z glavo, kar je najbrž pomenilo, da se glavne težave šele obetajo. 

"Pazi, Andrej," je Rezman prekinil razpravo, ki jo je Andrej nameraval duhovito nadaljevati, "ne se tolažiti, da so bedaki! 
Mi jih bomo brez problemov še nekaj časa nategovali, ampak oni to dobro vedo in se namenoma dajo nategovati ... ampak vedno manj in manj. 
Najbrž bo še šlo tri leta, pet let, ampak potem pa bomo, ljubčki moji, mirni samo, če bomo imeli trdno valuto. 
Drugače nas sicer ne bo vzel vrag, ampak drkal nas bo vsak politični vajenec, ki ga bo zasrbel lulček."

"Si slišal?" ga je kasneje poiskal Peter v kabinetu. 
"Zdaj se nam obeta marsikaj."

Katja je prišla točno ob desetih s tri ali štirikilskim kupom papirja v naročju. 
V njem je bila tudi kopija njegovega doktorata (s številnimi podčrtanimi vrsticami, pobarvanimi odstavki in toliko pripombami ob robovih, da je začel zardevati od ganjenosti), šolski izvod Cankarjevih črtic (podčrtan, pobarvan in popisan kot njegov doktorat), nekaj ameriških literarnih študij in gora računalniških izpiskov z interneta. 

"To bi bilo zanimivo," je vzkliknila Katja, "če bi se konstanta zvezno spreminjala skozi roman, bi lahko sklepali o avtoterapevtskem učinku, ki ga je pisanje imelo na Ivana."

"Pa pojdiva," je rekel.

"Spet občutek, da se je točno to na tem vrtu in ob tej reki in za to mizo in s temi kalamari in vampi že zgodilo, vse točno tako, še vampi so bili po madžarsko."

"In zakaj se obrne tok?"

"Zdaj pa na delo," je Katja silovito kot vzmet na samostrelu sprožila v višino svoje sloko telo in mimogrede še živahno pomigala z boki.

"Ja, pa res," je vedno bolj nesramno jezikal rogatec, hinavsko zabarikadiran v luknji, "bi gospod Mladenovič rabil tabletko ali kar kateter v lulčka?"

"Saj ni mogoče," je nesrečno jecljal pred strogo gospo, dokler ga ni debeluhast nestrpnež za njim dobesedno izrinil izpred njenega obličja. 
Ko je za silo uredil misli, mu ni kazalo drugega, kot da se je ponovno postavil na rep dolge vrste.

Gospa je pogladila računalnik in kmalu je bil v njenih rokah list papirja s kolonami številk. 
"Kreditne kartice," je zadovoljno ugotovila gospa, ko je preletela številke, "to so trajniki s kreditnih kartic, najbrž iz tujine."

"No ja," je rekel Samo, "se pač zgodi."

"Ja, ampak ni samo to." 
Andrejev glas je postal tako plašen in pobit, da se je Samo nehal preoblačiti in v samih gatah obstal pred prijateljem in kar strigel z ušesi.

Na srečo se je hitro vrnil Samo z zavojem v roki. 

"Malo bom še potelefoniral. 
Računi so bili iz Londona in Pariza. 
Se bom še pozanimal."

"Aha," je rekel Samo in nato pil kavo.

"No, ljubčki," je zarohnel šef, "zadnjič smo se zmenili, danes pa z dejstvi na mizo. 
Kaj lepega pripravljate, naj vsak pove, in vse bo šlo v zapisnik, da se do naslednjič ne bo pozabilo."

"Dobro, če bo res," je zabrundal Rezman in pomignil Petru.

Pogledi vseh so se uprli v ubogega Petra, ki je kljub navidezni mirnosti več kot očitno bledel in rdel pod košato brado. 
Tudi Andreju je postalo vroče, ker je po eni strani pomislil, da bo vsaj posredno sodeloval pri Petrovem kaznovanju, po drugi strani pa bi Peter lahko hitro opazil, da njegovi raziskovalni projekti niso tako zelo napredovali, kot bi lahko kdo sklepal iz njegovega samozavestnega opisa.

Katja je pomolčala, kot da ji ni prav.

Katja je čakala na postaji, ob njej sta bili dve debeli potovalki, v roki je držala ščitek velike rožnate kape in mahala in skakala, da jo je skoraj povozil, ko je s cvilečimi zavorami objestno ustavil tik pred njenimi koleni.

"Kaj je vendar?" je vprašala začudena Katja.

"Nekaj se mi je včasih zdelo," je razglabljal Andrej, "bilo je nenavadno, neka energija, če zdaj gledam nazaj, je bila zares očetovska energija, silovita, da me je kar prevzelo, čeprav takrat nisem mogel vedeti tako natančno in sploh v tisti zmedi, ki je bila med predavanji."

"No ja, jejva, da se pica ne ohladi," je nedoločno zamrmral Andrej, ki mu ni bilo čisto nič všeč, da ga lastna hčerka kritizira in podučuje o njegovih predavanjih in pedagoških metodah. 

"Težko," je zagodrnjal Andrej in pomislil na tisoč šilingov, ki jih je porabil za streljanje na črnega vraga, "najin hotel bo kakšen kilometer od jezera in ne bo časa, da bi odšla na javno kopališče, čeprav bi se voda tudi meni prilegla." 
Potem je Andrej zadovoljno pritisnil vseh dvesto konj pod svojo nogo in bmw je temperamentno zdivjal v smeri proti Beljaku. 

"Skrbelo me je," je razlagala, ko sta brzela po Turski avtocesti proti Salzburgu, "na trkanje se nihče ni oglasil in na brcanje v vrata je bilo vse tiho. 
Takrat se mi je zdelo edino pametno, da sem na recepciji takoj zahtevala rešilca, ker v tvojih letih infarkt ni več redkost. 
Potem smo odprli in ti si bil na sprehodu!"

"Bila sem že v Parizu," se je nasmehnila, "in sem nekaj malega vedela. 
Zakaj ne bi šla zvečer v lokal, kjer igra moj polbrat? 
Samo gledala sem, nič nisem rekla. 
In zelo sem ploskala, ker je zares dober, prav dramatično ga je poslušati."

"Zame bo edini pogoj, da v okolici ne bo diskoteke."

"Kako se po nemško reče pritožni knjigi?" je namrgodeno vprašal Andrej in s težavo žvečil gumijasto hrenovko, ki je bila povrh vsega še polna detergentskega okusa.

"To, da že danes prideva v Pariz!"

"Nemogoče," je rekla Katja, "če je človek na počitnicah in pride do Pariza, se ne more kar obrniti. 
Saj ne more biti drugega, lepšega cilja!"

"Jaz sem ti hotela povedati, pa te ni bilo nikjer!"

"Stanovanje nima telefona," je povedal Andrej in se še isti hip začudil, kako je to mogoče.

"To je še edino, kar politike zanesljivo zgane," je prepričano rekla Orjana.

"Oh, to bi se dalo urediti," je bila Orjana hvaležna za Andrejevo opazko, "spodaj je nočni klub in šampanjec ne more biti problem, če smo v Parizu."

"To je vabilo," je rekla in vstala. 
"Medtem ko grem po šampanjec, dajem na ogled mojo zgodbo," je privlekla šop natipkanih listov in mu jih položila na kamnito mizico poleg zofe.

"To je za naslovnico," je rekla, "važno je, da je kratko, udarno in da skriva v ozadju nekaj, kar ljudi vznemiri."

"Meni se ni zdel pretirano črn," je rekla Orijana in odložila steklenico na mizo.

"Je mogoče tvoj pes?" je presenečeno vprašala Orijana.

Robert je še naprej strmel v mizo, kot da sploh ni slišal njegovega glasu.

"Je ka-va do-bra?" je z glasom skušal čim bolj posnemati Katarino.

Po tistem Andrej ni več nadaljeval.

"Zame je seveda bližji London. 
Pa tudi mesto mi je vedno bolj všeč, skoraj kot Pariz, zelo v redu trgovine in gledališča, in galerije so krasne, otvoritve razstav pa prava bomba v primerjavi z Ljubljano."

"Pokaži!" 
Marta se je zazrla v prospekt, ki ga je Andrej razgrinjal v roki, in potem je skrbno obračal liste vsakič, ko se mu je zazdelo, da je pozornost njegove žene nekoliko popustila.

"Pomiri se, ljuba Katja, in ga ne poslušaj," je bila odločna Marta, "ti boš mlada raziskovalka pri profesorju Gorjanu, ker nihče drug tako krvavo ne potrebuje tvojega Cankarja kot ravno on. 
In preselili te bomo v tisto ogromno hišo, da si boš v enem nadstropju uredila stanovanje, v drugem pa nogometni stadion ali lunapark, če boš hotela."

"Zakaj ta neumna rožnata barva?" se je obregnil Andrej, ki se je zaradi mraza moral usesti in si celo prižeti kolena k telesu, da mu ni raztrgalo drgetajočega trebuha.

"Pozabljaš, da nisem človek," je zagodel rožnati bernardinec, "pri nas je vse obratno. 
Sicer pa se poslavljam."

Čeprav je bila mrcina na pogled vedno bolj prijazna in domača, je bilo Andreju več kot očitno, da za košato rožnato dlako kljub vsemu čepi vase zagledan in samovšečen črn vrag, ki mu tudi v sto letih ne bi bilo mogoče priti do konca. 
In poleg tega je bilo sonce že zelo nizko nad gladino Barja in je za sončenje v najboljšem primeru ostalo še kvečjemu pol ure. 
In med divjim šviganjem elektrike v možganih je Andreju roka nenadoma rešilno otipala stekleničko v hlačnem žepu in naslednji hip jo je presunjeno izvlekel in jo ponudil mrcini pred nos.

