Prednosti tehnologije smo preizkusili tudi v praksi. 
Program Seti@Home, s katerim analiziramo podatke z velikih radijskih teleskopov, smo najprej pognali dvakrat hkrati na procesorju z izključenimi hipernitmi. 
Za obdelavo je računalnik porabil 338 minut. 
Potem smo v biosu vklopili hiperniti in še enkrat hkrati dvakrat pognali Seti@Home. 
Zdaj je sistem porabil 261 minut.

Kot smo že omenili, lahko Cubase SX obdeluje poljubno število zvočnih stez tako tistih iz »pravega« zvočnega materiala kot tudi tistih, ki uporabljajo zapis MIDI, poleg teh lahko dodamo še eno video stezo. 
Če delu z datotekami MIDI že prej ni bilo veliko očitati, pa je pri novem SX opazno tudi precej izboljšano delo s »pravimi« zvočnimi datotekami, torej takimi s posnetkom zvoka. 
Za te je precej izboljšana možnost urejanja posnetkov in dodajanje tako učinkov v realnem času kot tudi »trajno« spreminjanje zvoka. 
Poleg tega je mogoče v zvokih iskati tišino, ustvarjati zvezne prehode med različnimi zvoki, jih spreminjati v ponavljajoče se vzorce z različno hitrostjo in višino. 
Pri urejanju zapisov MIDI lahko poleg klasičnega urejevalnika (s klaviaturo) izberemo tudi urejevalnik ritmov, samih dogodkov ali urejevalnik notnega zapisa (za katerega je dodan cel sklop orodij za urejanje le-teh), na voljo pa so še številna orodja, kot so kvantizacija, filtriranje podatkov MIDI in večje število funkciji za obdelavo podatkov MIDI.

Razširitvena kartica Radix Protector, ki jo izdeluje izraelsko podjetje Radix Technologies, je doživela novo različico Net. 
Kartica omogoča varovanje vsebine uporabnikovega diska pred nesrečami kot so virusi ali pred neprevidnim brisanjem datotek in je uporabna predvsem v kiber kavarnah, učilnicah, pa tudi v podjetjih, kjer je bistveno vzdrževati nespremenjeno programsko stanje računalnika. 

