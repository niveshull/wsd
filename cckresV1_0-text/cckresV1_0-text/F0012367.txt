Ena krasnih, toda manj znanih pohorskih vasic je Skomarje, nedaleč od Zreč, na nadmorski višini 950 metrov. 
To je strnjena vasica s hišami, zidanimi v breg, da so zavarovane pred snežnimi zameti in viharji. 
S Skomarja lahko občuduješ razgibano pokrajino od Prekmurja, Slovenskih goric, Dravskega polja do zasneženih orjakov Savinjskih Alp, Raduhe, Plešivca. 
Ta idilična vasica ni zanimiva samo zaradi prekrasnega razgleda, ampak tudi zato, ker se je tam rodil pohorski pesnik Jurij Vodovnik. 
Pri izletu na Skomarje hodiš po poteh, po katerih je vse svoje življenje hodil in zlagal pesmi nepozabni Jurij. 
Bil je nadarjen pesnik z močno ustvarjalno silo, saj je znal ob vsaki priložnosti in povodu s svojimi duhovitimi pesmimi zabavati, pa tudi učiti in vzgajati. 
Na šaljiv način je znal povedati tudi pikro resnico. 
Prav zato so vse njegove pesmi prešle v zavest ljudstva, med katerim je živel. 
Na njegove pesmi smo Pohorci še danes ponosni.

Borut Pahor, ZLSD: "Vlada je mesec dni po tem, ko je prevzela oblast, porabila za to, da je zasedla vse položaje, medtem pa je volilno zakonodajo in predlagane ustavne rešitve predložila šele v četrtek. 
Mislimo, da morajo imeti ljudje, če že prevalijo odgovornost na njihova ramena, dovolj časa za razmislek, da bodo sploh vedeli, o čem odločajo. 
Ni mogoče pristati na stališče, da je treba nekaj sprejeti z danes na jutri, če slovenski politiki ni uspelo tega sprejeti v štirih letih. 
Če bomo šli na referendum, morajo biti za to ustvarjeni pogoji, na referendumu mora zmagati predlog, ki bo dobil kvalificirano večino. 
Dvetretjinska večina v parlamentu je po našem mnenju nedosegljiva, zato obstajajo možnosti za referendum, ki pa zahteva dovolj časa za izvedbo. 
Možnosti za kakršnokoli rešitev so iz dneva v dan manjše."

