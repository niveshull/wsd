Letalska družba British Airways se s potencialnimi investitorji že nekaj časa pogovarja o možni prodaji hčerinskega podjetja Deutsche BA. 
Jasno je, da mora matično podjetje preveriti, kakšna je sposobnost preživetja svoje hčerinske družbe, ki ima že dalj časa izgube, je včeraj v Muenchnu povedala predstavnica Deutsche BA in tako potrdila navedbe britanskega časnika Sunday Business. 
Konkretnih načrtov sicer še ni, pogovori z možnimi investitorji pa v tej panogi niso nič nenavadnega.

