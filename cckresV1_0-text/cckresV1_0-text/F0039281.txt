V odmevanju Mahlerjeve Simfonije št. 5

Kulturno društvo Janeza Kuharja

Predavanje bo posvečeno večplastnosti likovne umetnosti v obdobju renesanse in njeni sporočilnosti, ki jo lahko razbiramo na različnih ravneh – od neposredno spoznavnih vsebin ali pomensko nedvoumne pripovednosti do zapletenih simbolnih pomenov, ki jih je mogoče izluščiti le s temeljitim poznavanjem kulturnega okolja, v katerem je likovno delo nastalo. 
Poseben poudarek bo na razumevanju simbola v kulturi in umetnosti italijanske renesanse, ob analizi znamenitih in manj znanih renesančnih mojstrovin pa se bomo srečali zlasti z bogato razvito simboliko števil, rastlin in živali.

Svoje predavanje Zgodovina ljubezni skozi renesančno liriko bo začel s predstavitvijo trubadurskega kulta ljubezni iz daljave, ki s pomočjo Dantejeve in Petrarcove predelave postane izhodišče renesančne ljubezenske lirike. 
Petrarkistična idealizacija doživi v francoski renesansi (Louise Labé, Pierre de Ronsard, Joachim du Bellay) premik v smer očarljive čutnosti in elegičnega občutja minljivosti, s Shakespearovo ozemljitvijo ljubezni pa radikalno kritiko. 
Triada Petrarca (ideal) – Ronsard (čutnost) – Shakespeare (boleča stvarnost) torej zarisuje razvojni lok renesančnega doživljanja ljubezni.

Predtakt: pogovor s skladatelji večera

Moderator pogovora: Gregor Pirš

Ivo Petrić: Trois Images, concerto pour violon et orchestra / Koncert za violino in orkester

Odprto za javnost

