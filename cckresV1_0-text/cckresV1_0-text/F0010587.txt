Vprašanje zakaj razlagamo preteklost, je staro približno toliko kot potreba po tem, da se z njo sploh ukvarjamo. 
Z njim so se ubadali vsi, ki jih danes štejemo za začetnike zahodnjaškega zgodovinopisja. 
Eni zato ker so želeli razvozlati skrivnost človeškega obstoja, drugi zato ker so želeli vladati, tretji, četrti, trinajsti ... zato ker so se bali za svojo prihodnost. 
Interperetacija preteklosti je bila namreč vedno neločljivo povezana z prihodnostjo. 
O resnosti tega razmerja priča nenazadnje tudi eden najboljših sloganov vseh časov; pregovor, ki je kljub temu, da so ga zlorabljali od samega začetka, preživel več kot dvatisoč let. 
Pregovor “Zgodovina je učiteljica življenja” so namreč brez sramu jemali v usta vsi, od antičnih mislecev do novodobnih osnovnošolskih učiteljev. 
Z njim so manipulirali senatorji v starem Rimu, srednjeveški kronisti in novodobni arhivisti, ... da o njegovi vsestranski reciklaži s strani politikov niti ne govorimo. 

Nekateri, npr. Kocka, so v tem videli močan vpliv Webra in zato neke vrste “sociologizacijo” zgodovinopisja. 
O tem, da je tej renesansi teorije botroval nov premislek Webrovega dela, resno ne dvomi nihče več, vseeno pa kaže upoštevati tudi, da je kasnejša, vzpodbuda prišla predvsem iz tabora analitične filozofije. 
Opaznejšo vlogo je odigrala razprava o vlogi in pomenu narativnih razlag. 
Iz nje so namreč zgodovinarji kasneje črpali prepričanje da historična govorica ni le del znanstvene razlage temveč, da gre velikokrat preprosto za “parcialne razlagalne skice”, ki na podlagi rekursa in nomoloških stavkov tematizirajo samo nekatere elemente popolne razlage. 

