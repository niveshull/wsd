pisal bi ti lepe pesmi same pesmi o ljubezni pisal bi ti jih v dvojini pisal bi jih čisto zate nikomur ne bi dal jih brati spravljal bi jih v svoje srce da bi tamkaj zaživele da bi tamkaj šepetale šepetale zaplesale žrtvovale prepevále vztrepetale zajokale valovile se ljubile da bi tamkaj vse pomrle rad imam sneg ki naletava

MARKO PAVCEK(T)OK

nekoč neke daljne pomladi ko se boš ponovno ujela na mlečne trne svojega brstenja na živo mejo svojih prvih sadežev boš potovala navzgor k izviru modrega nila dolga bo tvoja pot in ko boš prišla na cilj boš bosa vanj zabredla in ga ogovorila povej mi pravljico, moj nil povej resnico mi, moj modri nil in golobje modri nil bo pomolčal in tiho tiho vzvaloval in poslal vetrc k tvojemu obrazu in ta s toploto se privil bo k tebi in te popolnoma objel kot školjka se ti prislonil bo k ušesu in ti narahlo komaj slišno bo zašepetal

in zopet boš nedolžno mlada rosna komaj rojena bela in črna in v vseh barvah med njima gola devica ob suhem izviru modrega nila otroci vedri skodrani razposajeni te bodo vzeli medse spokojno in tiho njihov šepet bo vzvalovil tvoje lasé nesli te bodo v presahnjeno krsto izvira drobno in krhko in tako mrtvo

MARKO PAVCEK(T)OK

Punk song

leta Bajalico, vsega pa je bila za njegovega življenja objavljenih komaj dobra deseterica pesmi (r. 21. 3. 1958, u. 11. 9. 1979). 
Njegove maksime so bile pač takšne, da ni maral ničesar pomožnega in popustljivega. 
»Živeti dosti ali malo? 
Krotko ali kratko?« 
»Kar naredim, mora biti najboljše!« 
Dosleden svoji skrivni zapisanosti besedi je študiral slavistiko in primerjalno književnost, pa mu je bilo – pesniku – preteoretično, prepapirnato; vpisal je dodatno dramaturgijo – toda pod tihim, prijaznim, večkrat celo malce plahim videzom studioznega mladeniča se je vse bolj kopičila vrela nepotešenost; bolj ko ga je gnalo v življenjsko silovitost, dinamičnost, v »visoke obrate«, bolj ga je moril občutek, da ostaja vse le v praznem teku, v kolesnicah navideznosti; da so napori jalovi, da je vse, kar je resnično, izključno le del živega človeškega duha in telesa, čustev in čutov, da je zato samo toliko resničnosti, kolikor je človeka. 
Samo toliko je potem tudi pesmi; toliko je je, kolikor si je je pesnik pripravljen in zmožen »izpraskati« iz lastnega telesa. 
Velik pesnik se »izpraska« v besedo vsega. 
Ko to stori brez preostanka, ko je enoinisto s svojo pesmijo, je po-poln kot ideja, beseda, lepota, in je prazen kot telo, je nič kot snov. 
Življenje je torej tragično, poezija je rabelj pesnikove človeške usode – natanko tako kakor pri davnem Prometeju, ki mu krokarji trgajo živo srce ognjene in žgoče misli.

