Dr. Erjavec je v svojem prispevku v okviru predstavitve k študiji dodal še svoja videnja dogodkov po prvem aprilu, možne oblike našega prilagajanja Cefti ter za nas veliko pomembnejšega pridruževanja EU in s tem povezanim programom reforme kmetijske politike, pri čigar nastajanju je sodeloval tudi sam. 
Po njegovih besedah že zgoraj omenjena pričakovana »streznitev v Pragi« potrjuje, da so bila začetna pogajanja v okviru Cefte prepuščena le peščici ljudi, ki so v imenu velike ideje zagovarjali nekaj, česar sploh niso poznali. 
Vse skupaj je bilo podprto s premalo analizami in resnimi napovedmi. 
Poudaril je, da se kaj takega v razvitem svetu ne dogaja, in ocenil, da taka ravnanja pač izvirajo iz nezrelosti mladih demokracij. 
Prepričan je, da se v primeru EU (verjetno zaradi šole v Cefti, op. p.) kaj takega ne more ponoviti. 
Napovedal je, da se bo črni scenarij, kakršnega naj bi študija napovedala za letošnjo pšenico, ponovil tudi pri govedu, kajti dodatni protokol št. 6 je še v veljavi, kar pomeni možen padec cen za 3050 %. 
Poceni uvožena krmna žita pa že sicer ogrožajo našo živinorejo, ki temelji na doma pridelani krmi in na njeni prostorski razpršenosti (ohranjevanje poseljenosti, obdelanosti in kulturne krajine). 

okopavanje sladkorne pese 3.000

- poročilo o finančno-materialnem poslovanju društva v preteklem letu,

- v njih je umrlo 38 ljudi, ali 31% manj;

Sodelavci kmetijskega ministrstva, ki so zaposleni s projektom »Namakanje kmetijskih zemljišč v Republiki Sloveniji« so, kot so obljubili v marcu, v začetku tedna na novinarski konferenci predstavili izdelke II. faze projekta. 
Kot smo že pisali, je vlada po sprejetju strategije namakanja kmetijskih zemljišč konec leta 1995 - ta predvideva izgradnjo namakalnih sistemov za približno 10.000 ha - naložila kmetijskemu ministrstvu, naj izpelje projekt, s katerim bi dobili ustrezne tehnične podlage. 
Na njihovi osnovi bo možno odločanje o upravičenosti in nadaljnjem financiranju projekta. 
Po določilih Svetovne banke, ki ga kreditira, je bilo za nosilca izbrano mednarodno uveljavljeno podjetje AFC iz Bonna. 
To je izdelalo 24 študij izvedljivosti za posamezne lokacije, iz katerih sledi, da je po kriterijih Svetovne banke in Republike Slovenije ekonomsko upravičenih 68 % pregledanih namakalnih površin. 
Projekti bodo doživeli še nekatere spremembe, vendar so na ministrstvu prepričani, da se bo ta številka v končnem poročilu še povečala. 
Posebno poglavje predstavlja odziv uporabnikov, zato se odgovorni pri projektu še posebno skrbno pripravljajo na novo organiziranost, s katero bodo transparentno opredeljene vloge in postopki med vsemi udeleženci v namakanju. 
Kmetijski minister Ciril Smrkolj je predstavil podrobnosti nedavnega obiska slovenske delegacije na konferenci o mikrobioloških sredstvih v Kopenhagnu. 
Predstavniki kmetijskega ministrstva so obisk Danske izkoristili tudi za spoznavanje organiziranosti njihovega kmetijstva, šolstva, kmečkega stanu in kmetijske svetovalne službe, ki je pri njih v rokah kmetov. 
Vsi sogovorniki so po ministrovih besedah izrazili veliko pripravljenost za sodelovanje.

Za kaseto Stara domačija so avtorji glasbe predvsem sami z Robertom Zupančičem na čelu, dve skladbi pa sta tudi izpod peresa Janeza Hvaleta, sicer bolj zabavnega avtorja, ki zna napisati hudomušne pesmi iz preprostega vsakdana. 
Sicer pa so besedila napisali Fanika Požek, Vera Kumprej in Justin Kranjčič. 
Med skladbami bo zagotovo vzbudila posebno pozornost tista o perju, ki je neke vrste »rap skladba« v narodnozabavni priredbi. 
Kot prvi v Sloveniji opevajo tudi mesarja, seveda pa ne manjka pesem za mamo in za čestitke.

»Potem mi morate napraviti uslugo: ne prepevajte več, kajti zidarji vsakič nehajo delati in vas poslušajo, brž ko začnete peti. 
Če bo šlo tako naprej, bomo delali vse leto namesto en teden.«

V vasi je začela delovati tudi skupina za slaščičarstvo. 
Ob predstavitvah vasi slaščičarke poskrbijo za pogostitev. 
Avgusta so tako pripravile predstavitev turistične vasi Narin na prireditvi Furmanski praznik v Postojni. 
Udeležilo se je več tisoč obiskovalcev; mnogi so se ustavili tudi pri Narinkah in poizkusili domače dobrote. 
Gospa Dragica Kaluža je vodja obeh delovnih skupin. 
Njena velika in dolgoletna želja je, da bi ženske iz Narina delovale bolj organizirano in da bi del aktivnosti postal tudi poslovna priložnost za nove dopolnilne dejavnosti. 
Zaveda se, da je za te potrebno veliko razumevanja, medsebojnega spoštovanja in prostega časa. 
Dragica želi, da bi v skupinah delovale ženske vseh generacij. 
Ženske so tudi pobudnice za delovanje skupine za izdelovanje spominkov in skupine za pripravo učne poti okrog vasi. 
Pri tem jih vzpodbujata kmetijska svetovalna služba in urad za delo v Postojni. 

