V poslovnem načrtu smo predvideli rahel upad števila prodanih sob med gradnjo, predvsem v poletni sezoni pri tako imenovanih 'walk in' gostih zaradi vhoda, prestavljenega na drugo lokacijo, pravi Zupanova in dodaja, da bo imel prenovljen hotel 84 prostornih in sodobno opremljenih hotelskih sob. 
Pritličje hotela bo po novem velik, odprt prostor, ki se iz hotelskega preddverja z recepcijo na eni in dnevnim barom na drugi strani nadaljuje v restavracijski del in zaključi v konferenčnem centru na prostoru sedanjega letnega vrta. 
V kleti bodo parkirišča za hotelske goste, o prihodnji podobi hotela razlaga Zupanova. 
Letni vrt bodo iz pritličnega dela, kjer bodo uredili kongresni center, predvidoma preselili na hotelsko streho.

