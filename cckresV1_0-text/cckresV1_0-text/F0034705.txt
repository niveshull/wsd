Pokrovitelji festivala

30.11.2009 - Glasbeni ambasador Evropske unije prvič na Ljubljanskem gradu

V sredo, 16. decembra, ob 19. uri, bo, v organizaciji Festivala Ljubljana, v dvorani Palacij na Ljubljanskem gradu nastopil Komorni orkester Evropske unije. 
Glasbeni ambasador Evropske unije bo na Ljubljanskem gradu gostoval prvič. 
Solista večera bosta flavtista Claudi Arimany in Mario Carbotta, dirigent pa Geza Stuller. 
Na sporedu bodo dela A. Vivaldija, W. A. Mozarta, J. J. Quantza, E. Elgarja in F. Mendelssohna. 
Vstopnina je 10 evrov. 
Oglejte si več o koncertu in fotografijo orkestra.

V okviru Festivalovega decembra bo na Ljubljanskem gradu in v Križankah pestro dogajanje tudi za najmlajše obiskovalce.

Spoštovani, pošiljamo vam obvestilo o spremembi prizorišča prireditve Ruski kozaki in vas lepo prosimo, če ga lahko upoštevate pri najavah v vašem mediju: Obveščamo vas, da bo nastop ansambla Ruski kozaki, na sporedu 27. julija v Cankarjevem domu. 
Sprva je bilo predvideno, da bo omenjena prireditev potekala v Križankah, vendar je bila zaradi obnove strehe prestavljena v Gallusovo dvorano Cankarjevega doma. 
Vse, ki ste za omenjeno prireditev že kupili vstopnice, vljudno prosimo, da jih zamenjate na blagajni Križank, in se vam zahvaljujemo za razumevanje.

30.06.2009 - Odprtje Festivalskega poletja 2009

Spoštovani, Festival Ljubljana se počasi že preveša v drugo polovico, ko bodo v mesecu avgustu pod njegovim okriljem na sporedu mnoge nove izvrstne prireditve. 
Začetek meseca bo potekal v znamenju komornih koncertov ( Klavirski kvintet Kontrasti, Dvořákov večer s Tomažem Lorenzom in Alenko Šček Lorenz, baročni koncert Orkestera Concerto de' Cavalieri, Luis Meireles in Maria José Souza Guedes, Ansambel Hortus Musicus, jubilejni koncert Volodje Balžalorskega in Hinka Hassa ter Camerata Lysy), 18. avgusta pa se bo festival ponovno vrnil na velike odre s tradicionalnim koncertom Vlada Kreslina, ki bo letošnje leto nastopil z Gabriello Gabrielli in pevskim zborom Srednje šole Slovenska Bistrica. 
19. avgusta bo sledilo posebno doživetje letošnjega festivala s predstavo »Asimetrías« ansambla flamenka Andrésa Marina. 
Prizore, ki jih bo omenjeni avtor predstavil na odru in, ki v svojem bistvu skrivajo konfliktno naravo značaja flamenka, bodo spremljali dve kitari in trije vokali, vključeni pa bodo tudi netipični inštrumenti, na primer trobenta. 
Dan kasneje bo v Cankarjevem domu na sporedu koncert slovitega Valerija Gergijeva in Londonskega simfoničnega orkestra, ki bo s simfoničnimi skicami La Mer izrisal impresijo dopoldneva na morju, igre valov ter dvogovor med vetrom in morjem, kot jih je v glasbenih simbolih naslikal Claude Debussy, v drugem delu koncerta pa bo orkester zaigral Šostakovičevo Simfonijo št. 8 v c-molu, op. 65, ki odraža čas napetosti, upanja, bojev in izgub druge svetovne vojne in jo prežema temačen značaj. 
Ljubljanski poletni festival bo za letošnje leto zaprl svoja vrata z gostovanjem svetovno znanega Akademskega državnega Bolšoj teatra iz Rusije, ki se bo predstavil z novo postavitvijo opere Jevgenij Onjegin Petra Iljiča Čajkovskega. 
Režijo omenjene opere je prevzel izjemen ruski režiser Dmitrij Černjakov, ki je s to operno predstavo navdušil mednarodno priznane poznavalce operne umetnosti. 
Opera bo na sporedu štiri večere zapored, od 24. do 27. avgusta, ko bo na sporedu zadnja in hkrati tudi zaključna prireditev Festivala Ljubljana 2009. 
Vljudno vas vabimo, da se nam na prireditvah pridružite, hkrati pa vas lepo prosimo tudi za najavo festivalskih dogodkov v vašem mediju. 
Podrobnejše informacije o prireditvah pa si lahko ogledate tudi na naši spletni strani www.ljubljanafestival.si. 
V kolikor bi potrebovali kakršne koli dodatne informacije, se prosim obrnite na službo za odnose z javnostmi (vodja odnosov z javnostmi Janja Rozman – janja.rozman@ljubljanafestival.si ali Sanja Kejžar).

19.05.2009 - Darko Brlek, direktor in umetniški vodja Festivala Ljubljana, ponovno izvoljen za predsednika Evropskega združenja festivalov

V mesecu marcu smo na Festivalu Ljubljana pripravili številne zanimive dogodke, ki bodo popestrili dogajanje na Ljubljanskem gradu.

Organizator tega tradicionalnega festivala, predvsem sodobne glasbe je Festival Ljubljana. 
Na današnji novinarski konferenci je predstavil koncertni del, mednarodni muzikološki simpozij ter spremljevalne prireditve. 
Med 10. in 14. marcem se bo zvrstilo pet koncertov (v Slovenski filharmoniji, na Radiu Slovenija ter v dvorani Glasbene matice Trst), opera v dvorani Opere in baleta SNG Maribor, simpozij v Hotelu Lev, glasbena delavnica za otroke v Viteški dvorani Križank, razstava v Mali dvorani Slovenske filharmonije ter okrogla miza na Ljubljanskem gradu. 
Slovenski glasbeni dnevi pa bodo izzvenevali še v juniju. 
S slovensko premiero dela Destinees Machinales bo Festival Ljubljana praznoval 75-letnico skladatelja svetovnega slovesa Vinka Globokarja, je v uvodu povedal Darko Brlek, direktor in umetniški vodja Festivala Ljubljana. 
Na letošnjih glasbenih dnevih bomo slišali štirinajst novih del.

v mesecu decembru Festival Ljubljana že vrsto let organizira številne prireditve, ki v tem predprazničnem času, popestrijo že tako pestro dogajanje v našem mestu. 
Tako smo v začetku prihodnjega meseca za naše obiskovalce pripravili sledeče prireditve:

V prvi polovici julija 2008 se bodo prireditve 56. ljubljanskega poletnega festivala vrstile druga za drugo, dogajalo se bo skoraj vsak dan, zato je Festival Ljubljana na novinarski konferenci skupaj z ustvarjalci, nastopajočimi podrobneje predstavil program prve polovice meseca julija. 
Pozornost je bila usmerjena predvsem na XI. 
Mednarodno likovno kolonijo, nastop Filharmoničnega orkestra milanske Scale, opero Pogovori karmeličank, muzikal Briljantina, začetek Filma pod zvezdami – letni kino na Ljubljanskem gradu in Koncert opernih arij iz Puccinijevih oper.

Tik pred odprtjem 56. ljubljanskega poletnega festivala je vodstvo Festivala Ljubljana na jutranji novinarski konferenci v Viteški dvorani Križank pozdravilo novinarje in ugledne goste, med njimi direktorja Kranjske investicijske družbe Jožeta Anderliča, dirigenta sira Andrewa Davisa, koreografa Edwarda Cluga, skladatelja Milka Lazarja in režiserja Krešimirja Dolenčića. 
Največja pozornost je bila namenjena predvsem nocojšnjemu gala koncertu Kraljevega filharmoničnega orkestra iz Londona, ki bo nastopil pod taktirko uglednega britanskega dirigenta sira Andrewa Davisa.

