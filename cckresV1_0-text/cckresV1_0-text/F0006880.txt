Pri petnajstih je šel v tovarno na šiht. 
Bil je proletarec in ostal je proletarec, čeprav je že prvo leto napravil dve manjši inovaciji na zastarelih brusilnicah. 
"Že kot otrok sem sestavljal in izdeloval različne strojčke za igro ali le za okras, zaradi česar sem dobil tu in tam kakšno čez rit, saj sem od časa do časa uničil kakšno mamino ali očetovo stvar, a tudi to je del vzgoje." 
Skratka, čeprav je bil obetaven in vesten delavec, pred vojno ni našel nobenega mecena, ki bi mu omogočil šolanje. 
"Po vojni sem hudo zbolel, in ker so menili, da bi bilo škoda, če bi izgubili sicer navadnega kovinostrugarja, ki pa je znal celo predpotopne stroje vsaj za silo posodobiti, so me poslali na zdravljenje v Jugoslavijo, kjer sem tudi ostal." 
Neki zdravnik je ugotovil, da je mogoče mladeniča za marsikaj uporabiti, in je po partijski liniji uredil, da je dobil državljanstvo.

