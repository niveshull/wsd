Nemški minister za promet Kurt Bodewig je za časnik Bild am Sonntag izjavil, da bo Nemčija v naslednjih letih vložila 660 milijonov mark za večjo varnost cestnih predorov. 
Zboljšali naj bi zlasti sisteme za zaznavanje požarov in motenj in avtomatsko zaporo predorov v sili. 
Reprezentativna anketa Nemškega sveta za prometno varnost je pokazala, da se štirje od petih avtomobilistov (torej 80 odstotkov) bojijo peljati skozi predor oziroma da imajo pri tem težave, vsak tretji se boji ognja, več kot 30 odstotkov pa se jih boji, da ne bodo več prišli iz predora, če se bo v njem kaj zgodilo.

