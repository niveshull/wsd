Soglasje je treba izdati najpozneje v 30 dneh od dneva, ko je bil poslan zahtevek za spremembo cen. 
Če Izvršni svet Skupščine Republike Slovenije ne odloči o soglasju v predpisanem roku, se šteje, da je izdal soglasje.

Če se zaradi sprejema ukrepov določitve cen iz 4. in 5. člena tega zakona bistveno poslabšajo pogoji poslovanja, ki onemogočajo normalno poslovanje, se podjetjem in drugim pravnim osebam ter nosilcem samostojnega osebnega dela zagotovijo nadomestila do ravni cene, ki pokriva stroške enostavne reprodukcije.

Funkcionar, ki vodi republiški upravni organ, pristojen za cene, lahko predpiše obvezno pošiljanje podatkov o cenah za posamezne proizvode in storitve, kadar potrebuje te podatke za spremljanje gibanja cen.

