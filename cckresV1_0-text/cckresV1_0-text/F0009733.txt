"Že ko sem bil mlad, sem opazil, da veliko Leskovčanov zelo dobro poje, tudi nekaj mojih sošolcev je bilo izredno dobrih pevcev, v knjigi pa posebej omenjam Francija Krajnca in Toneta Kmetca. 
Poleg teh dveh jih je bilo še nekaj, ki so bili prav tako zelo nadarjeni, a se niso odločili za to pot. 
Od starih glasbil so me posebno pritegnile orglice. 
Te so sicer bile v literaturi že opisane in jih imenujejo tudi trstenke, nekaj posebnega pa je žvegla, ki se žal ni ohranila nikjer več. 
Zapisal sem tudi nekaj besedil pesmi, za kar sem se odločil, ko sem poslušal ljudske pevke iz Leskovca in so me zelo navdušile," o izbiri vsebin za svojo tretjo knjigo, posvečeno Halozam, pripoveduje dr. Ivan Meško.

Brez občinske pomoči ne bo šlo

