MADRID, 9. - V plazu, ki je včeraj zdrsel skozi nabito poln kamp v španskih Pirenejih, je umrlo najmanj 62 turistov, 69 jih je bilo poškodovanih, oblasti pa opozarjajo, da utegne biti končna številka še višja, saj nekaj trupel po vsej verjetnosti še leži v velikem kupu blata in skal, ki ga je ustvaril plaz, ko se je na koncu kampa 130 kilometrov vzhodno od Pamplone vendarle ustavil. 
V kupu je tudi kar precej šotorov, prikolic in avtomobilov, ki jih je odnesel plaz.

CIUDAD DE MEXICO, 9. - Približno 50 delavcev je včeraj pod seboj pokopala izpraznjena trinadstropna stavba, ki se je nepričakovano zrušila, medtem ko so jo hoteli podreti. 
Po navedbah je bilo v stari zgradbi v najrevnejši četrti Port-au-Princea na Haitiju 50 ljudi.

