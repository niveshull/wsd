BRALCI/NAGRADNE IGRE/ANKETE

Okvirček:

BRALCI/NAGRADNE IGRE/ANKETE

"Velike in nobenih. 
Na neki način sta oba svetova, tako igralski kot modni, zelo povezana, zelo sta si podobna, vsaj v tem pogledu, da včasih veljata za sanjska. 
Oba sta po svoje del sanj, magičnosti, fantazije, umeščena v svet osebnega, posameznikovega ega in okolja, v katerem živi. 
Bahanje in prazna domišljija, pehanje za uspehom, vse to imata oba. 
A kljub temu razlike obstajajo. 
Pri manekenstvu je v ospredju zunanja podoba, zato ima človek v tem poslu kaj malo priložnosti, da kaj tudi pove, se izrazi z besedo. 
Kot igralec sem lahko veliko bolj kreativen, večji je spekter sposobnosti, ki jih lahko pokažem. 
Igralec mora 'operirati' s pametjo in spominom, saj si mora konec koncev zapomniti veliko dialogov. 
Rad se vživljam v druge osebe, obožujem različne vloge in situacije, kjer se lahko izrazim na sto in en način."

"Predvsem se dobro spominjam prizora, ko Camila izve za svojo bolezen. 
Zboli za levkemijo in jaz sem moral globoko v sebi poiskati žalost, da sem lahko prepričljivo odigral skupaj z njo. 
V takšnem razpoloženju sem moral posneti kar precej nadaljevanj, kar je bilo na trenutke zelo naporno."

"Portugalska, Nemčija, Francija in Italija so evropske države, ki sem jih obiskal. 
Zelo rad pa bi spoznal tudi vaše kraje, zanima me, kako ljudje pri vas živijo. 
Še posebno me privlači stik s kulturo, ki je od brazilske tako zelo različna. 
Upam, da morda resnično nekoč obiščem tudi Slovenijo."

Zgodba, polna strasti, intrig in sovraštva, je prišla izpod peresa Caridad Bravo Adams, producent je bil Juan Osorio, naslovno pesem, ki nosi naslov De corazon a corazon (Od srca do srca) pa je odpela Darina, lanskoletna zmagovalka mehiškega izbora glasbenih talentov Operacion triunfo. 
V glavnih vlogah telenovele so zaigrali le najboljši igralci največje mehiške televizijske hiše, Televise. 
Igrajo: Eduardo Santamarina (Jose Manuel del Alamo), Marlene Favela (Angeles Villaseñor), Susana Gonzalez (Andrea Paz), Cynthia Klitbo (Raquela), Niurka (Vida), Jorge Poza (Rafael in Ernesto), Hector Suarez (Azael Villaseñor), Raymundo Capetillo (Filemon), Blanca Guerra (Ricarda), Paquita la del Barrio (Antonia), Elizabeth Alvarez (Dulce) in drugi.

2 Iz zakulisja zvezdniškega življenja

Prva svetovna turneja in sodelovanje s Fat Joejem

Sestrska "ljubezen"

Potem ko sta skupaj preživela skoraj deset let, od tega tri leta v pravem zakonu, je ljubezni med Lorno in Eduardom Paz konec. 
Eduardo ni bil le Lornin (Patricia v telenoveli Grda račka) dolgoletni življenjski sopotnik, temveč tudi oče njenih treh otrok in njen menedžer. 
Lorna se je na snemanju telenovele v Argentini zaljubila v soigralca, ki prihaja iz Ekvadorja, zato je na zakon z Eduardom bojda pozabila kar čez noč. 
Lorna pa ohranja stike s svojo sestro Angie Cepeda (Fiorella v telenoveli Nezaželena).

ANGIE CEPEDA IN LORNA PAZ

Na sporedu argentinskega Kanala 13 pa je že nova telenovela Facunda Arañe z naslovom Padre Coraje. 
Čeprav Facundo v Argentini še vedno velja za enega najbolj iskanih igralcev, je njegova nova telenovela Padre Coraje naletela na precej mlačen odziv gledalcev. 
Bo tokrat v dvoboju Natalie in Facunda, ki sta v paru v Divjem angelu dosegla svojo največjo slavo, zmagala Natalia, je zaenkrat še vprašanje, ki razburja tudi duhove argentinskih ustvarjalcev telenovel.

Pasión de Gavilanes je naslov velike kolumbijske telenovele, kjer so za glavna igralca izbrali Maria Cimarra (Juan Reyes) in Danno García (Norma). 
Slednja je svojo pomembnejšo vlogo odigrala v telenoveli La Revancha (Romantica), medtem ko se Maria spominjamo predvsem po vlogi v telenoveli Prevare z Gabrielo Spanic.

ROXANA DÍAZ

V telenovelah Tri sestre in Maščevanje je sladko je bila vse prej kot pokvarjena in zlobna. 
A Chantal Baudaux je končno dobila priložnost, da se izkaže kot glavna zlobnica. 
La Cuaima je naslov venezuelske telenovele, kjer skupaj s Juanom Carlosom Garcío greni življenje protagonistki Catherini Correia. 
Igralca Jonathan Montenegro in Juan Carlos Alarcon, sicer Chantalina dobra znanca v zasebnem življenju, se pred kamerami prav tako znajdeta na nasprotnem bregu. 
Jonathan in Chantal sta srečno zaljubljen par še danes, zbližala pa sta se prav na snemanju Treh sester. 
"Ko lahko sodelujeva v isti telenoveli, je čudovito, sicer pa Jonathana spremljam na radio, kjer ima svojo oddajo, če le utegnem," pravi še ne petindvajsetletna venezuelska zvezdnica.

LAURA FLORES 

