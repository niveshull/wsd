Namen Potujočega labirinta je pripeljati in senzorialnim jezikom v gledališču spoznati publiko iz različnih krajev Slovenije ter dogodek povezati z lokalnimi kulturnimi aktivnostmi, pravijo avtorji projekta. 
Obiskovalci vstopajo v predstavo na vlaku posamično in skoznjo potujejo približno eno uro. 
Pomembne točke poti skozi labirint so krajša, nekajminutna srečanja z njegovimi "prebivalci", to so člani in sodelavci skupine Samo Gašperšič, Barbara Bulatovič, Saška Jenič, Richard Manson, Angus Reid, Vida Breže, Tomaž Skušek, Tina Uršič in Barbara Pia Jenič. 
Prebivalci labirinta "stanujejo" v posameznih vagonih, v komunikaciji z obiskovalci - popotniki skozi labirint pa delujejo kot "izzivalci" njihovih čutnih doživetij, počutij, podzavestnih izkušenj in spominov. 
Avtor in režiser predstave Gabriel E. Hernandez L. meni, da je rezultat takšne predstave nepredvidljiv, zagotovo pa je dogajanje pestro in vsakokrat drugačno. 
(zbw)

