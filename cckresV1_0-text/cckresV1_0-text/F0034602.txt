Vsi, ki še sploh ali deloma niste izrabili oziroma vložili svojega lastninskega certifikata, lahko po odredbi vlade to naredite še do 30. junija prihodnje leto. 
Možnosti za vlaganje certifikatov pa je vedno manj, saj ima Agencija za privatizacijo v prvi obdelavi le še okoli 167 podjetij, predvidenih javnih prodaj za certifikate pa je s tisto, ki trenutno poteka, samo še 8. 
Zato je praktično verjetno najboljša možnost za vložitev certifikata katera od pooblaščenih investicijskih družb, ki kljub nekaterim problemom še vedno dokaj intenzivno zbirajo certifikate.

Nasilneži napadajo tudi pred pričami

LJUBLJANA, 13. - Čeprav je predsednik dr. Marjan Hribar razpravljalce nenehno pozival, da ne bi dramatizirali, se čustvenim razpravam na včerajšnji seji strokovnega sveta za splošno izobraževanje le ni bilo mogoče izogniti. 
Povod za to je bila obravnava predloga predmetnika osnovne šole, ki nekatere predmete, na primer glasbeno in likovno vzgojo, umika iz obveznega dela predmetnika zadnjega triletja osnovne šole. 
Razprava se je končala z odstopom člana sveta Bogoslava Kalaša, akademskega slikarja in rednega profesorja na Akademiji za likovne umetnosti.

