CIP - Kataložni zapis o publikaciji Narodna in univerzitetna knjižnica, Ljubljana 177.9:37 KODELJA, Zdenko O pravičnosti v izobraževanju / Zdenko Kodelja. 
- 1. izd. Ljubljana : Krtina, 2006. 
- (Knjižna zbirka Krt ; 137) ISBN-10 961-6174-86-X ISBN-13 978-961-6174-86-2 229607168

Uvod

Pravičnost in enakost

Možnost za zagotovitev enakih izhodišč za vse so videli najprej v dostopnosti enake izobrazbe za vse. 
Rešitev se je najprej kazala v uvedbi enotnega obveznega in brezplačnega šolanja, nato pa v diferenciaciji šolskega sistema, saj enakost izobraževalnih možnosti zahteva neenako ponudbo in obravnavo. 
To pa zato, ker bi v okoliščinah, ko obstajajo začetne razlike med učenci, enaka ponudba oziroma enaka obravnava različnih te razlike samo še povečala. 
Vendar je problem v tem, da je takšna rešitev lahko le navidezna, saj tudi različna ponudba in obravnava, ki je prilagojena razlikam med učenci, te razlike poveča. 
Opraviti imamo torej s paradoksom: ne glede na to, kaj izberemo kot rešitev (enako ali različno obravnavo in ponudbo), povečujemo začetne (biološko ali kulturno pogojene) razlike med učenci. 
Ko govorimo o enakih izobraževalnih možnostih, moramo poudariti, da imamo tudi v tem primeru, enako kot pri pojmovanju enakih možnosti nasploh, opraviti s pojmovanjem, ki vključuje dve heterogeni koncepciji: enaka izhodišča na začetku izobraževanja oziroma šolanja in enako dostopnost do izobrazbe oziroma šolanja. 
To je lepo vidno tudi v formulaciji že omenjene prve točke 26. člena Splošne deklaracije človekovih pravic, ki se glasi: »Vsakdo ima pravico do izobrazbe. 
Izobraževanje je brezplačno vsaj na začetni in temeljni stopnji. 
Šolanje na začetni stopnji je obvezno. 
Tehnično in poklicno šolanje mora biti splošno dostopno. 
Visokošolsko izobraževanje mora biti na osnovi doseženih uspehov vsem enako dostopno.«10 Ta pravica je še kako pomembna v sodobnih industrijskih in postindustrijskih družbah, za katere je značilna prevlada liberalne ideologije enakosti, v skladu s katero naj bi vsakdo dobil »ne samo stopnjo izobrazbe, ampak tudi socialni položaj, ki ustrezata njegovim prirojenim sposobnostim in volji po afirmaciji v življenju«.11 Takšno pojmo-

Cilj tretjega sklopa ukrepov pa je rešiti tretji problem, to je zagotoviti enake možnosti za uspeh tistim učencem iz socialno deprivilegiranih okolij, ki želijo uspešno zaključiti srednjo in visoko šolo. 
Ukrepi so naravnani v dve smeri. 
Po eni strani so potrojili število štipendij za učence, ki so se izkazali s svojim dosedanjim učnim uspehom, po drugi strani pa poskušajo dijakom, ki želijo nadaljevati študij na univerzi, pomagati premagovati motivacijske in kulturne ovire ekipe psihologov in pedagogov na licejih, po vpisu pa jim pomagajo in jih spremljajo starejši študentje z univerz in prestižnih Grandes Ecoles. 
Eden od predlaganih ukrepov je bil tudi, da bi v skladu s politiko pozitivne diskriminacije imelo vsako leto pet do deset odstotkov najboljših učencev z vsakega liceja, vključenega v ZEP dostop , do pripravljalnih razredov za vstop v elitne Grandes Ecoles in na prestižne inštitute političnih ved. 
Tako bi ZEP ne bil več le oznaka za revščino in brezperspektivno izobraževanje, temveč bi postal tudi simbol uspeha za vsakogar, ki je sposoben in pripravljen delati. 
Sicer pa že od leta 2001 poteka sodelovanje med sedmimi liceji iz ZEP in znamenitim Inštitutom za politične vede (Institut d’Etudes Politiques) v Parizu.46 Ta omogoča, da nekateri dijaki, ki jih predlagajo komisije na licejih, kandidirajo za vpis na Inštitut mimo vpisnega postopka, ki velja za vse ostale. 
Zanje je rezerviranih do dvajset odstotkov vpisnih mest. 
Na tak način Inštitut uresničuje politiko pozitivne diskriminacije po modelu »kvot«. 
Tistim, ki so sprejeti, omogoča še individualno študijsko podporo in jim nudi tudi denarno pomoč. 
Čeprav politika »kvot« blaži učinke vpisnega postopka, ki reproducira socialno in intelektualno elito, saj je velika večina vpisanih študentov izhajala iz privilegiranih slojev, ima ta politika tudi nasprotnike, ki zagovarjajo enakost vpisnega postopka za vse.47 Njim se ne zdi pravično, da imajo na primer dijaki iz ZEP-a prednost pred dijaki drugih

prvim pravilom prioritete, ki vzpostavlja prioriteto svobode in zahteva, da so načela pravičnosti urejena po leksičnem redu, »mogoče svobodo omejiti samo zaradi svobode«. 
Drugo pravilo prioritete, ki vzpostavlja prioriteto pravičnosti nad učinkovitostjo in blagostanjem, pa pravi, da je drugo načelo pravičnosti leksično pred načelom učinkovitosti in načelom maksimiranja skupne koristi, poštena enakost možnosti pa pred načelom razlike.16 Ta načela skupaj s pravili prioritete torej izražajo Rawlsovo koncepcijo socialne pravičnosti, v skladu s katero so nekatere družbene dobrine bolj pomembne kot druge in jih zato ne smemo žrtvovati za povečane koristi, ki bi izhajale iz drugih dobrin, če bi prve žrtvovali. 
Enake svoboščine imajo v tem kontekstu prednost pred enakostjo možnosti, enakost možnosti pa pred enakostjo resursov. 
Pri tem pa za vsako od teh kategorij enakosti velja, da je neenakost dopuščena samo, če koristi tistim, ki so v neki družbi v najslabšem položaju. 
Iz tega sledi, da pravila prioritete ne vplivajo na temeljno načelo poštene delitve, ki ostaja ključno za vse tri navedene kategorije enakosti.17 Perelman v svoji analizi navedenih načel pravičnosti poudarja, da se pravičnost (justice), ki jo Rawls »razume kot poštenost (fairness), nedvomno zgleduje po modelu poštene igre (fair-play)«, saj je prav ideja poštenosti za Rawlsa »fundamentalna v pravičnosti, aplicirani na prakse (practices), ki so definirane s pravili«.18 Kot pravična se v tem smislu razume enaka svoboda za vse sodelujoče v neki instituciji ali praksi,19 »enakost, ki je običajna med igralci na začetku katere koli igre«.20 Neenakosti pa so razumljene kot arbitrarne in nepravične, razen če jih je mogoče upravičiti z dokazom, da so koristne za vsakogar in da ni nihče a priori izključen, ko gre za funkcije, ki prinašajo prednosti in koristi. 
Samo po sebi se razume, nadaljuje Perelman, da se pri ocenjevanju institucij in praks lahko

2 Nekateri menijo, na primer Hare, ki poudarja, da se v tem pogledu strinja z Rawlsom, da je retributivno pravičnost mogoče zreducirati na neko vrsto distributivne pravičnosti, ki je tudi sama utemeljena na proceduralni pravičnosti, to je na privzetju poštenih procedur pri distribuciji dobrih in slabih učinkov sistema retribucij (R. M. Hare, »Justice and Equality«, v: L. P. Pojman in R. Westmoreland (ur.), Equality, Oxford University Press, NewYork, Oxford, str. 220–221). 
3 S. Scheffler, »Justice and Desert in Liberal Theory«, California Law Review, 2000/ 3, str. 965–990.

izobraževanja pravično, financiranje rednega dodiplomskega in podiplomskega izobraževanja pa ne«, ker je v njem zastopanost tistih iz premožnejših slojev višja kot iz revnejših, vendar »ocene, ali gre glede na neenak dostop in odsotnost šolnine za redni študij Ø ... ] pri veljavnem financiranju izobraževanja iz javnih sredstev za prelivanje sredstev od enih socialnih kategorij k drugim – revnejših k bogatejšim Ø ... ], ne moremo dati«, ker »smo preučevali le eno (in sicer izdatkovno) stran državnega financiranja izobraževanja. 
Ø ... ] Ugotovili smo, da pri dani socialnoekonomski strukturi študentov in povprečnih javnih izdatkih (na enega študenta) bogati dobijo od države absolutno več kot revni, vendar pa ob odsotnosti informacije o tem, koliko prispevajo prek davkov različne dohodkovne skupine v državno blagajno za izobraževanje, ocena o prelivanju ni možna. 
Dejstvo je, da je sistem dohodnine v Sloveniji precej progresiven – bogati plačujejo v državno blagajno veliko več kot revni« (M. Bevc, T. Stanovnik, V. Prevolnik-Rupel, »Analiza pravičnosti financiranja izobraževanja iz javnih sredstev v Sloveniji«, IB revija 2003/1, str. 79). 
54 Za Rawlsa je namreč pravičnost najpomembnejša vrlina družbenih institucij. 
Zanje je tako pomembna, kot je pomembna resnica v sistemih mišljenja. 
In prav tako kot je treba teorijo, pa naj bo še tako elegantna in ekonomična, zavreči ali spremeniti, če se ne sklada z resnico, je treba spremeniti ali ukiniti tudi zakone in institucije, če niso pravični (J. Rawls, A Theory of Justice, str. 3). 
55 Usmeritve ekonomskih in socialnih reform za povečanje gospodarske rasti in zaposlenosti, str. 96.

1 Taka trditev je zapisana v raziskavi z naslovom Lifelong Learning: the contribution of education systems in the Member States of the European Union (Eurydice, Bruselj 2000, str. 9). 
Podobno trditev najdemo tudi na drugih mestih, na primer v: Glossary of Adult Learning in Europe, kjer je rečeno, da termin »vseživljenjsko učenje« ni tehnični ali pravni termin z natančno določenim pomenom (P Federighi, Glossary . of Adult Learning in Europe, EAEA, Amersfoort 1998, geslo »Liflong Learning«). 
Jarvis (P Jarvis, »Paradoxes of the learning society«, v: Halford J. idr., International . 
Perspectives on lifelong learning, Kogan Page, London 1998) tudi navaja, »da so pojem vseživljenjskega učenja, potem ko se je v devetdesetih letih prejšnjega stoletja spet pojavil, hitro sprejeli kot nekaj samoumevnega«, čeprav »vprašanje ustrezne definicije ostaja ves čas odprto« (C. Griffin, »Public rhetoric and public policy: Analysing the difference for lifelong learning«, v: Halford J. idr., International Perspectives on lifelong learning, Kogan Page, London 1998; Eurydice 2000, str. 11). 
Kljub temu da koncept vseživljenjskega učenja ni bil natančno definiran, je vseživljenjsko učenje postalo integralni del nacionalnih in mednarodnih politik. 
Tako je na primer v Amsterdamski pogodbi določeno, »da bo vseživljenjsko učenje v prihodnje vodilno načelo v politiki Evropske unije o izobraževanju in usposabljanju, upoštevano pa je bilo tudi v dokumentih, ki zadevajo druga področja evropske

politike, kot je na primer zaposlovanje. 
V smernicah EU za zaposlovanje so denimo definirali vseživljenjsko učenje kot »vsako namensko učno dejavnost, tako formalno kot neformalno, ki poteka kontinuirano, zato da bi si izpopolnili znanje, spretnosti in kompetence (Eurydice 2000, str. 11). 
Ta zelo splošna definicija, ki pušča odprto tudi vprašanje razmerja med znanjem, veščinami in kompetencami, sicer omogoča »zajeti vse najrazličnejše okoliščine, s katerimi se spoprijemajo v posameznih državah«, toda »težave se pojavijo, ko poskušamo to definicijo uporabiti v praksi, denimo vpeljati konkretne politične rešitve in identificirati indikatorje za merjenje dejanskega napredka« (prav tam, str. 11). 
2 Ideja permanentnega izobraževanja, ki se v bistvu ne razlikuje od vseživljenjskega izobraževanja, je precej starejša. 
Njen izvor najdemo že v Aristotelovi Politiki, povezano s pojavom prostega časa (scholè), ki ga svobodni človek posveča ljubezni do modrosti oziroma filozofiji. 
Ta čas je čas, ki je ločen od časa, ki ga svobodni človek namenja upravljanju države in ritualnemu čaščenju bogov. 
Je torej prosti čas v smislu brezdelja in hkrati čas prostovoljnega učenja in študija tekom celotnega človekovega življenja. 
Pozneje se je ideja permanentnega izobraževanja ponovno uveljavila v koncepciji pouka, ki jo je zagovarjal Condorcet konec osemnajstega stoletja. 
Ta pouk ni bil mišljen kot pouk, ki je omejen le na obdobje otroštva, temveč kot pouk, ki je namenjen vsem ljudem ne glede na njihovo starost in katerega cilj je permanentni boj proti neznanju, predsodkom in praznoverju (Dictionnaire encyclopédique de l’éducation et de la formation, Nathan, Pariz 1994, str. 348). 
Pred njim je že Komensky govoril o tem, da je celotno življenje, od zibelke do groba, šola za vsakega človeka. 
Poleg njega bi lahko navedli še več drugih avtorjev, ki so zagovarjali podobne ideje. 
Zato ni mogoče sprejeti teze, da je sredi

7 Eurydice 2000, str. 9. 
8 Terminologija izobraževanja odraslih, Pedagoški inštitut, Ljubljana 1991, str. 73– 74. 
9 Prav tam, str. 18. 
10 Na prvi pogled se zdi, da je problem samo v opredelitvi tega, ali je ta proces v resnici proces učenja ali izobraževanja, medtem ko je povsem jasno, kdaj se ta procesa začneta in kdaj končata. 
V strateških dokumentih OECD in Evropske komisije, v katerih so predstavljeni cilji in sredstva izobraževalnih politik na globalni in nacionalni ravni, sta namreč vseživljenjsko učenje in izobraževanje opredeljena kot učenje oziroma izobraževanje, ki se začne takrat, ko se človek rodi, in konča, ko umre. 
Vseživljenjsko učenje in izobraževanje torej obsega celotno življenje posameznika od zibelke do groba (Ch. Laval, Šola ni podjetje, str. 94). 
Iz tega je razvidno, da te definicije vseživljenjskega učenja in izobraževanja govorijo o učenju in izobraževanju, ki ni omejeno na neko obdobje človekovega življenja. 
Učenje oziroma izobraževanje ni več (če je sploh kdaj bilo) razumljeno kot nekaj, kar je značilno predvsem za otroštvo in mladost, ampak prav tako tudi za odraslost in starost. 
Kljub temu pa tako opredeljeno vseživljenjsko učenje in izobraževanje ne obsega celotnega človekovega življenja. 
Tudi če pustimo ob strani obdobje posmrtnega življenja, katerega obstoj je stvar verovanja in ne vedenja, še vedno ostaja dejstvo, da definicije vseživljenjskega učenja ne vključujejo začetka človekovega življenja. 
Izključujejo namreč prenatalno obdobje, to je obdobje od spočetja do rojstva otroka, čeprav je iz psiholoških dognanj znano, da se učenje začne že v tem obdobju, in ne šele po rojstvu. 
Po drugi strani pa taka definicija vseživljenj-

Učiteljem je enako kot vsem ostalim zaposlenim priznana pravica do pravične plače. 
Ta jim je danes priznana kot človekova pravica, ki sodi med socialne pravice. 
Včasih pa je bilo povsem drugače. 
Ne samo da jim ni bila priznana pravica do pravične plače, ampak pravice do plače sploh niso imeli. 
Še več, včasih je bila učiteljeva zahteva po plačilu za opravljeno delo razumljena kot nemoralno dejanje. 
Tako je na primer v antiki zahteva sofistov po denarnem povračilu za pouk veljala za moralno nizkotno.1 Prav tako je bil učitelj v helenističnih osnovnih oziroma začetnih šolah po takratnih merilih moralno neprimeren za vzgojo otrok, ker je poučeval za denar in opravljal omalovaževan poklic.2 Ko je Cerkev v srednjem veku razglasila načelo brezplačnega pouka, je postalo plačilo učiteljem oblika simonije, to je obsojanja vredno prodajanje nečesa, kar se ne sme prodajati, saj je znanje božji dar. 
V tem smislu je sveti Bernard obsodil učiteljske plače kot sramotni dobiček.3

Kljub temu da je take poglede na učiteljski poklic tu in tam še vedno mogoče zaslediti, pa danes vendarle prevladuje meritokratsko navdihnjeno prepričanje, da morajo tudi učitelji dobiti takšno plačo, kot si jo s svojim delom zaslužijo. 
Vprašanje, ki se ob tem zastavlja, je, kako jo določiti, da bo temu ustrezna. 
Običajno je s tem mišljeno, kolikšno plačo si učitelji zaslužijo v primerjavi z ljudmi, ki delajo v drugih poklicih. 
Zato je v tem kontekstu plača, ki si jo učitelji zaslužijo, da jo dobijo, v neposredni povezavi s plačami drugih ljudi. 
Ali z drugimi besedami, plača učiteljev je razumljena v odvisnosti od plač, ki jih prejemajo ljudje v drugih poklicih. 
Razumljena je torej kot nekaj relativnega. 
Toda sama ideja zasluge ni nujno nekaj relativnega. 
To smo videli že pri obravnavi pravične kazni, za katero je med drugim značilno, da nekoga kaznujemo zato, ker si je to zaslužil z dejanjem, ki ga je storil. 
Četudi kazen ni popolna zrcalna podoba nagrade, pa je primerjava med njima v obravnavanem kontekstu, kot je pokazal Matt Cavanagh, smiselna, ker nam pokaže, da kazen, ki si jo s svojim dejanjem zaslužimo, ni vedno odvisna od drugih kazni, ki si jih prislužimo za drugačna kazniva dejanja. 
Na prvi pogled se sicer zdi, da temu ni tako, saj se na primer takrat, ko se pritožujemo zaradi višine kazni za storjeno dejanje, ponavadi pritožujemo na podlagi primerjave te kazni s kaznijo za neko drugo kaznivo dejanje. 
Tako smo denimo prepričani, da si za namerno povzročitev materialne škode v šoli ne zaslužimo strožje kazni kot za namerno povzročitev telesne poškodbe sošolca, saj je drugo dejanje hujši delikt kot prvo. 
Toda natančnejši premislek pokaže, da pri taki primerjavi ne gre toliko za krivično razmerje med višinama teh kazni, temveč za to, da je ena izmed kazni sama po sebi krivična, ker ni sorazmerna teži storjenega dejanja. 
Takšni interpretaciji v prid Cavanagh navaja naslednji miselni eksperiment. 
Zamislimo si, da smo končno prišli do pravič-

Sindikalni boj učiteljev za pravično plačo Sindikalni boj učiteljev za boljšo plačo sodi gotovo med tiste dejavnosti učiteljskih sindikatov, ki so širši javnosti najbolj znane, saj pogosto poteka v obliki javno izraženih zahtev, ki so marsikdaj podkrepljene še z grožnjo o splošni stavki učiteljev. 
Ko niti argumenti niti take grožnje ne zaležejo, pa se učitelji tudi dejansko zatečejo k stavki.10 Ker so stavke in marsikdaj tudi predhodna pogajanja običajno deležni velike medijske pozornosti, imajo učitelji in njihovi reprezentativni sindikati možnost prepričati širšo javnost v upravičenost svojih zahtev po zvišanju učiteljskih plač in s tem še povečati pritisk na vlado. 
Če pa javnosti ne uspejo prepričati, da se jim zaradi prenizkih plač godi krivica, se javno mnenje lahko obrne proti njim. 
Zato je za učitelje in njihove reprezentativne sindikate ključnega pomena, da prepričajo javnost, kako njihova zahteva po zvišanju učiteljskih plač ni izraz sebičnih interesov ali lakomne želje po izboljšanju svojega materialnega položaja na račun drugih poklicev, temveč upravičenega boja za tisto, kar jim pripada kot njihova pravica. 
Gre za pravico do pravične plače, ki jim je, tako kot vsem drugim zaposlenim, priznana v mednarodnih dokumentih o človekovih pravicah in bi jo zato morala država, ki je te dokumente podpisala, že sama zagotoviti.11

To vsekakor drži, če s tem mislimo, da učitelj po opravljenem preverjanju ne zapiše ocene. 
Običajno temu pravimo, da učitelj ne sprašuje za oceno, ali pa, da učenci neke naloge oz. testa ne pišejo za oceno. 
Toda kljub temu se še vedno zastavlja vprašanje, ali ni ocenjevanje vendarle imanentno preverjanju. 
Ali je sploh mogoče preverjati znanje, ne da bi ga obenem na nek način tudi ocenjevali? 
To, da se preverjanje znanja loči od ocenjevanja po tem, da se preverjanje ne konča z oceno ugotovljenega znanja, še ne dokazuje, da preverjanje ne vključuje ocenjevanja. 
Dokazuje le, da se preverjanje znanja, četudi le-to vključuje ocenjevanje, ne konča nujno z zapisom ocene in s posledicami, ki iz tega izhajajo. 
Po drugi strani pa ocenjevanje znanja predpostavlja preverjanje. 
Preverjanje znanja je nujni pogoj za ocenjevanje znanja. 
Brez preverjanja znanja tudi ocenjevanja znanja ne more biti. 
Res je sicer, da učitelji večkrat dajo negativno oceno učencu ali celemu razredu, ne da bi predhodno preverili njihovo znanje. 
Toda v tem primeru ocena ni ocena njihovega znanja, temveč njihovega ravnanja. 
Uporabljena je v druge namene – najpogosteje služi kot sredstvo discipliniranja posameznika ali celega razreda. 
Taka raba ocene pa je zloraba, čeprav so njene posledice, če jih ocenjujemo z vidika vzpostavljanja reda v razredu (ki je pogoj za izvedbo pouka), lahko boljše, kot bi bile, če se to ne bi dogajalo. 
Morda se kdo s tako razlago ne strinja in meni, da učitelj lahko učencu ali celemu razredu da negativno oceno pri katerem koli šolskem predmetu, če nima na voljo drugega sredstva, da prepreči še večje zlo. 
Z vidika klasične utilitaristične etike je tako učiteljevo ravnanje mogoče braniti, toda nemogoče ga je obenem razumeti kot ocenjevanje znanja. 
Dajanje negativnih ocen v tem primeru ni ocenjevanje znanja, temveč kaznovanje.21 Iz tega nedvo-

21 Vendar se zdi, da dajanje negativnih ocen iz določenega učnega predmeta brez predhodnega preverjanja znanja ni vedno zgolj kaznovanje. 
V posebnih okoliščinah je bržkone lahko obravnavano tudi kot ocenjevanje, ki sicer ne temelji na preverjanju znanja v strogem pomenu besede, temveč na učiteljevem upravičenem sklepanju, da učenec ne zna. 
Tak primer je naveden v prvem odstavku 15. člena Pravilnika o preverjanju in ocenjevanju znanja v srednjih šolah (Uradni list RS 76/2005), ki se glasi: »Če pri pisanju pisnih izdelkov ali pri drugih oblikah ocenjevanja znanja učitelj zaloti dijaka pri uporabi nedovoljenih pripomočkov, pri

27 Naj na tem mestu omenim samo eno od tistih, ki se nanašajo na njegovo interpretacijo pravičnosti, ki jo Kohlberg povezuje s Kantovo in Rawlsovo etiko in naj bi bila značilna za najvišjo, šesto stopnjo razvoja moralnega presojanja, ki je po njegovem mnenju moralno superiorna nad ostalimi stopnjami. 
Kohlberg pravi, da je za to stopnjo značilna enaka obravnava oseb in uporaba univerzalnih moralnih načel izbire, kakor tudi pravil izbire, za katera hočemo, da bi jih vsakdo sprejel vedno in v vseh situacijah. 
Prav taka interpretacija šeste stopnje oziroma z njo povezane »etike pravičnosti« je bila predmet ostre feministične kritike (C. Gilligan, N. Noddings itd.) v imenu »etike skrbi«, ki naj bi bila nekako bolj značilna za ženske in vezana na Kohlbergovo tretjo stopnjo moralnega razvoja, kjer je poudarek na empatiji in naklonjenosti med družinskimi člani in drugimi ljudmi. 
B. Barry v svoji analizi dokazuje, da ločevanje med »etiko pravičnosti« in »etiko skrbi« ni nujno, vendar mora biti pravičnost oziroma moralna načela in pravila izbire interpretirana drugače, kot to počne Kohlberg (B. Barry, Justice as Impartiality, Clarendon Press, Oxford 1996, str. 234–266). 
To ločevanje pa je lahko problematično tudi, če ga razumemo tako, da etika pravičnosti izključuje skrb za druge. 
To se vidi tudi po tem, da »v metodičnem smislu lahko Kohlbergov koncept šole kot pravične skupnosti (zgrajene na dogovornem sprejetju skupnih pravil bivanja in zavezi, da jih brezpogojno upoštevajo najprej pedagoški delavci) štejemo za najbolj znano izpeljavo koncepta etike pravičnosti pri oblikovanju vzgojnega koncepta javne šole« (R. Kroflič, Izbrani pedagoški spisi, Zavod RS za šolstvo, Ljubljana 2002, str. 90; prim. F. C. Power idr., Lawrence Kohlberg’s Approach to Moral Education, Columbia University Press, New York 1989), obenem pa Kohlberg v eksperimentih z Just Community Approach vzpostavi tako šolo, »kjer imajo mladostniki odgovornost, da skrbijo za sošolce kot člane skupnosti« (Power idr., Lawrence Kohlberg’s Approach to Moral Education, str. 59). 
28 Kohlberg trdi, da obstaja invariantno sosledje stopenj razvoja moralnega preso-

janja. 
To pomeni, da to sosledje »ni bistveno odvisno od močno spreminjajočih se socialnih, kulturnih in religioznih pogojev« (L. Kohlberg, The Philosophy of Moral Development, Harper and Row, San Francisco 1981, str. 25). 
Obstaja šest stopenj, ki so razvrščene na tri ravni: predkonvencionalno (stopnja: 1 in 2), konvencionalno (stopnja: 2 in 3) in postkonvencionalno (stopnja: 5 in 6) (L. Kohlberg, The Psychology of Moral Development, Harper and Row, San Francisco 1984, str. 172). 
»Otroci lahko prehajajo med stopnjami z različno hitrostjo in se lahko nahajajo deloma na eni in deloma na drugi stopnji«, vendar se vedno gibljejo zaporedoma od stopnje do stopnje in nobene od teh stopenj ne morejo preskočiti (L. Kohlberg, The Philosophy of Moral Development, str. 20). 
Čeprav se »posamezniki lahko zaustavijo na vsaki stopnji in to kadarkoli«, se morajo premikati v skladu s temi stopnjami«, vedno ko nadaljujejo to premikanje (prav tam, str. 20). 
To pomeni, da se moralno mišljenje na konvencionalni ravni (stopnji 3 in 4) nikoli ne pojavi, preden se je predkonvencionalno mišljenje (stopnji 1 in 2) že razvilo (prav tam, str. 20). 
Forma moralnega presojanja na posamezni ravni ni niti rezultat zorenja niti socializacije (neposrednega poučevanja odraslih). 
Je rezultat našega lastnega razmišljanja o moralnih problemih. 
Po drugi strani pa so stopnje moralnega presojanja povezane z drugimi stopnjami. 
Stopnje moralnega mišljenja so najprej odvisne od stopenj mišljenja. 
Tako je na primer oseba, ki se nahaja na konkretno-operacionalni stopnji, omejena na predkonvencionalno moralno stopnjo. 
Toda tudi če je »razvoj logičnega mišljenja nujni pogoj za moralni razvoj, ni tudi zadosten«. 
To pomeni, da je nekdo lahko na višji stopnji razvoja logičnega mišljenja, kot je paralelna stopnja njegovega moralnega razvoja. 
Stopnje moralnega razvoja so tudi tesno povezane s stopnjami socialne percepcije (L. Kohlberg, The Psychology of Moral Development, str. 171).

maksimo ne ravnamo samo zaradi tega, ker je dobro utemeljena. 
Racionalno dobro utemeljena moralna maksima: »Ne stori drugim tistega, kar nočeš, da bi drugi storili tebi«, nima na primer nobenega vpliva na ravnanje nekoga, ki sklepa takole: »Če se vsi ravnajo po tej maksimi, ne bo nobene škode zame in bo le majhna škoda za družbo, če se sam po njej ne bom ravnal.«118 Skratka, da bi ravnali v skladu z neko moralno maksimo, ne zadošča, da je le-ta racionalno upravičena. 
Zgodovinska izkušnja priča, pravi Bobbio, da je za preprečitev vzpostavitve stanja, v katerem bi zmagala kršitev postavljenih norm, potrebna grožnja s kaznijo. 
V tej točki nastopi zakon, prav tako pa tudi strah pred Bogom, ki je v določenih obdobjih imel še večjo zastrašujočo moč kot zakoni.119 Strah pred božjo kaznijo je tudi bistvena predpostavka učinkovitosti religiozno navdahnjenega pristopa k moralni vzgoji, ki temelji na panoptičnih učinkih na otroke in odrasle. 
Teh učinkov namreč ni, če ni vere v božjo kazen. 
Zato ne zadošča samo vera v Boga, ki »vse vidi in vse ve«, ampak mora biti prisotna tudi živa vera v Boga kot strogega in pravičnega sodnika, ki »dobro nagrajuje in hudo kaznuje«.120

Sartori, G., Democrazia, Biblioteca Universale Rizzoli, Milano 1996. 
Sartori, G., Pluralismo, multiculturalismo e estranei, Biblioteca Universale Rizzoli, Milano 2002. 
Santerini, M., Giustizia in educazione, La Scuola, Brescia 1990. 
Sauvy, A. in Girard, A., Dalla gratuità all’eguaglianza, La Nuova Italia, Firence 1976. 
Scheffler, S., »Justice and Desert in Liberal Theory«, California Law Review, 2000/3. 
Schmidt, V., Zgodovina šolstva in pedagogike na Slovenskem I, DZS, Ljubljana 1963. 
Schunk, D. H., »Peer Models and Children’s Behavioral Change«, Review of Educational Research, 1987/2. 
Scott, G. R., The History of Corporal Punishment, Senate, London 1996. 
Sharpe, S., Just Like a Girl, Penguin Books, London 1994. 
Slavin, R. E., Ability Grouping and Student Achievement in Elementary Schools: A Best-Evidence Synthesis, J. Hopkins University, Baltimore 1986. 
Slavin, R. E., »Synthesis of Research on Grouping in Elementary and Secondary Schools«, Educational Leadership, 1988/1. 
Slavin, R. E., »Achievement Effects of Ability Grouping in Secondary Schools: A Best-Evidence Synthesis«, Review of Educational Research, 1990/3. 
Slavin, R. E., »Ability Grouping in the Middle Grades: Achievement Effects and Alternatives«, Elementary School Journal, 1993/5. 
Smart, J. J. C., »Extreme and Restricted Utilitarianism«, v: P Foot . 
(ur.), Theories of Ethics, Oxford University Press, Oxford 1990. 
Solomon, R. C. in Murphy, M. C. (ur.), What is Justice?, Oxford University Press, Oxford, New York 2000. 
Spring, J., How Educational Ideologies Are Shaping Global Society, Lawrence Erlbaum Associates, Mahwah, London 2004. 
Stanworth, M., Gender and Schooling, Unwin Hyman, 1981. Stevens, E. in Wood, G. H., Justice, Ideology, and Education, McGrawHill, New York 1992.

