Opravičilo

Predlagajo, naj pravne službe OZS s pomočjo strokovnih služb vlade proučijo sklep sporazuma o praznih tovornih vozilih, ki je nejasen, zato so razmere enake kot pred zaporo oziroma se čakalna doba za tovornjake ponovno povečuje. 
Če s pojasnili ne bodo zadovoljni, bodo preko OZS najavili zaprtje mejnih prehodov po vsej Sloveniji z vsemi prevozniki, saj so imajo podobne težave tudi na drugih mejnih prehodih, ki jih vlada ne rešuje. 
Prevozniki zahtevajo dogovor zunanjih ministrstev Slovenije in Madžarske o boljši pretočnosti prometa v Dolgi vasi. 
Na parkirišču Mele pri Gornji Radgoni policisti izločajo ne samo polna, ampak tudi prazna vozila, kar ni bilo dogovorjeno in ni vneseno v zapisnik. 
Zato je treba to popraviti, sekcija za promet pri OZS pa naj vpliva na boljšo koordinacijo dela med policisti, ki urejajo promet na lendavski obvoznici, in njihovimi kolegi na parkirišču na Meleh.

Včeraj je bila izredna seja Fakultete za strojništvo (FS) Univerze v Mariboru (UM), kjer je rektor dr. Ludvik Toplak skupaj s svojo pravno ekipo poskušal urediti nekatere težave na tej fakulteti. 
Učitelji in sodelavci FS nikakor ne dovolijo primerjave težav na svoji fakulteti s tistimi na Ekonomsko-poslovni fakulteti (EPF) in ostro nasprotujejo tudi rektorjevemu mnenju o domnevnem nezakonitem in neakademskem obnašanju na tej članici UM. 
Kot kaže, se nezadovoljstvo na FS kopiči zaradi neustreznega vodenja in dekana dr. Maksa Oblaka.

