Konec julija 1920 se je Gardner prvič odpravil na obisk k Wrightovim; Frances ni bilo tam, ker je z očetom živela v Scarboroughu. 
Elsiejin oče ni skrival, da ga vznemirjenje, povezano s fotografijami domnevnih vil, spravlja v slabo voljo. 
Še vedno je bil prepričan, da sta fotografiji ponarejeni, in naklonjenost, ki jo je gojil do Doyla kot pisatelja, se je popolnoma ohladila, "ker se je pustil naplahtati naši Elsie, najslabši učenki v razredu".

Prav ta argument, da Frances in Elsie ne bi mogli toliko let tako vztrajno lagati, je odločilno vplival na javno mnenje, da so fotografije vil vendarle resnične.

Popoldne so za nezgodo in izginotje Agathe Christie izvedeli novinarji in se začeli zbirati pred njenim domovanjem. 
Policija je sprva posumila, da gre za samomor. 
To domnevo je pisateljičin mož odločno zavrnil, češ da ljudje večinoma storijo samomor doma in se ne gredo sredi noči vozit po podeželskih cestah. 
Kmalu je stekla obsežna iskalna akcija po okolici Newlands Cornerja, potapljači so se potopili v bližnje jezerce Silent Pool, ki naj bi po ljudskem izročilu bilo brez dna.

Mail je naslednjo nedeljo objavil pogovor z njenim možem, v katerem je ta priznal, da je "žena že večkrat omenjala možnost, da bi izginila brez sledu". 
Sestri naj bi nekoč rekla: "Če bi hotela in bi imela dovolj časa za priprave, bi lahko izginila, da me nihče ne bi našel." 
Vedno bolj je postajalo jasno, da izginotje ni povezano s samomorom in tudi ne z izgubo razsodnosti.

Ob tem je Archie izvedel tudi, da je za načrt vedela Nan, svakinja Agathine sestre Madge, in da je Agathi celo posodila denar za potovanje in nastanitev v hotelu. 
Agatha je pismo Campbellu poslala z namenom, da bi jo hitreje našli, a je ta rezervni načrt očitno zatajil. 
London je zapustila istega dne po zgodnjem kosilu z Nan in je bila zvečer že v Harrogatu.

V svoji knjigi Umor Rudolfa Hessa dr. Thomas trdi, da Hess ni nikoli zapustil Nemčije, verjetno je umrl v domovini in so ga zamenjali z dvojnikom. 
Poveljnik nemškega lovskega letalstva na obali Nizozemske, Adolf Galland, v svoji knjigi Prvi in zadnji piše, da ga je tiste noči, ko naj bi Hess pobegnil, poklical Hermann Göring, ki je Hessa sovražil, in mu ukazal, naj prestreže vsa letala, namenjena iz Nemčije. 
Rekel je: "Firerjev pomočnik je znorel in leti proti Angliji. 
Takoj ga sestrelite!" 
Toda Gallandovi lovci tiste noči Hessovega messerscmitta niso opazili.

To je heksagram številka 58, imenovan "Radost, jezero", rešitev pa se glasi: "Vztrajanje na tej poti bo obrodilo zadovoljstvo." 
Z logičnim mišljenjem ni mogoče pojasniti, kako bi naključno metanje kovancev lahko pričaralo odgovor na zastavljeno vprašanje, tudi če se v mislih še tako močno koncentriramo nanj.

Številni kronisti tistega časa poročajo, da sta si bila Evstahijev mlajši brat Louis Dauger de Cavoye in kralj Ludvik XIV. zelo podobna. 
To bi bilo seveda razumljivo, če sta bila polbrata.

Kralj Vortigern je poslal po Merlina in njegovo mater, ki je bila hči kralja južnega Walesa. 
Povedala je, da jo je zapeljal prikupen mladenič, ki pa je po dejanju izginil, kot bi se vdrl v zemljo, čeprav je včasih, kadar je bila sama, še vedno slišala njegov glas. 
Vortigern ji je razložil, da je Merlin kot otrok brez očeta določen za žrtvovanje in da bodo z njegovo krvjo poškropili temelje stolpa. 
Mladi Merlin se je takoj ponudil, da dokaže lažnivost vedeževalcev, zato je prosil, naj ga soočijo z njimi. 
"Ali veste, zakaj se stolp kar naprej podira?" jih je vprašal. 
Odkimali so. 
"Ker je pod temelji voda in je zemlja močvirnata." 
Vortigernovi možje so kopali in res našli vodo. 
Merlin je nato napovedal, da bodo, če bodo tla izsušili, tam našli dva zmaja oziroma kači. 
Ker se je tudi ta napoved izkazala za resnično, je kralj Vortigern sklenil, da mu bo prizanesel. 
Merlin je še kar naprej prerokoval in je Vortigernu napovedal, da bo živ zgorel v svojem stolpu. 
To se je res zgodilo, ko je kralj Avrelij Ambrozius, zakoniti dedič prestola, napadel Britanijo in zanetil požar v Vortigernovem stolpu.

Dokazi za zgodovinski obstoj kralja Arturja so torej dokaj močni. 
Beram Saklatvala v svoji knjigi Artur: poslednji zmagovalec rimske Britanije trdi, da obstajajo celo dokazi za meč Ekskalibur in za sveti gral. 
Latinska beseda za kamen je saxo, kar je blizu "Saksoncu". 
Če je v kakšni zgodnji kroniki zapisano, da je Artur pravzaprav "izvlekel meč iz Saksonca", vojaka, ki ga je ubil v bitki, je to možen izvor legende o "meču v kamnu". 
Geoffrey iz Monmoutha piše, da se je Arturjev meč imenoval Caliburn, kar je kombinacija dveh besed za reko, keltske cale in saške burn. 
Meče je treba kaliti v mrzli vodi in ker anglosaška beseda cale pomeni tudi "hladen" (ang. "cold"), bi caliburn lahko prevedli kot "mrzli potok". 
Tako je možno, da je Arturjev meč v resnici dobil ime po potoku, v katerem so ga kalili, in to je bil Cale blizu Sturminstra v Dorsetu.

Duhovnik Andre Dupreyat v knjigi Mitsinari (1954), avtobiografski pripovedi o življenju med domorodci na Papui Novi Gvineji, pripoveduje o čarovniku Isidoru, ki se je znal spremeniti v kazuarja (vrsta noja) in je sicer peturno pot čez goro zlahka prehodil v dveh urah. 
Opisuje tudi svoj spor s čarovniki, ki so nanj priklicali "kačje prekletstvo"; zaradi tega je utrpel več kačjih pikov, čeprav se te živali navadno raje umaknejo ljudem, kot da bi jih napadle.

Dogajanje se nato premakne na Kalipsin otok, od koder je Odiseju z Zevsovim posredovanjem končno dovoljeno odpluti. 
Toda morski bog Pozejdon, ki Odiseja nikoli ni preveč maral, povzroči vihar, in nesrečnega junaka valovi vržejo na obalo otoka Sherije. 
Tu ga spečega najde kraljeva hči Navzikaa in ga odvede v palačo. 
Odisej počasi razkrije svojo zgodbo in pove, kaj vse je doživel, odkar je zapustil Trojo (ki so jo zavzeli s pomočjo lesenega konja). 
Na tej točki imamo že dolgo zgodbo v zgodbi, ki predstavlja glavnino Odiseje.

Križarjenje okrog Sicilije je Butlerja utrdilo v prepričanju, da je njegova avtorica Odisejo očitno postavila v edino okolje, ki ga je poznala na otok Sicilijo. 
Sam Odisej opisuje, kako je plul proti grškemu otoku Kiteri in kako se ni mogel obrniti proti severu (v smer Itake), ker so ga močni vetrovi odnesli na zahod, v deželo ljubiteljev lotosovih cvetov ali Lotofagov, ki je morala biti nekje na obalah severne Afrike. 
Po Butlerju je po tej prigodi odjadral na sever Sicilije in lovil koze na otoku Favagnana (katerega staro ime je Aegusa, "kozji otok"). 
Nato je pristal na Siciliji in doživel srečanje z enookim velikanom Polifemom, ki mu je z razžarjenim kolom iztaknil oko. 
S Sicilije je Odisej odplul proti severu na otok boga vetrov Ajola, ki po Butlerjevem mnenju ustreza opisu otočka Ustice. 
Mesto Cefalu na severni obali Sicilije naj bi bilo domovanje ljudožerskih Lajstrigonov, Skila in Karibda pa naj bi ležali ob vzhodni obali blizu današnje Messine. 
Butler je na poti nazaj odkril še otok nimfe Kalipso ali Pantellerio, svoje popotovanje okrog Sicilije pa je končal v Trapaniju oziroma Marettimi, Homerjevi "Itaki".

Grki, ki so napadli Trojo, so se tako znašli v položaju sokola, ki napada želvo. 
To ni bilo navadno obleganje, saj nobeno mesto ne bi vzdržalo deset let, kolikor je vzdržala Troja. 
Trojanska ravnina je bila takrat (in je še danes) strahovito vetrovna, zato so se Grki utaborili v zavetrju med dvema rtoma in si za dodatno zaščito postavili še okope. 
Trojanci so imeli zaveznike povsod po Mali Aziji, in ti so jim občasno priskočili na pomoč. 
Zato to pravzaprav ni bilo klasično obleganje, temveč vrsta kratkotrajnih spopadov.

Naslednji pomembni korak naprej v sredozemski arheologiji je naredil Anglež Arthur Evans, ki je leta 1900 začel z izkopavanji blizu mesta Heraklion na otoku Kreta. 
Odkril je ostanke mogočne kraljevske palače v Knososu, ki naj bi pripadala legendarnemu kralju Minosu. 
Legenda pravi, da je imela kraljica Pazifaa čudaški okus, zanosila je z bikom ter rodila pošast, ki ji je bilo ime Minotaver in je bila pol človek, pol bik. 
Po isti legendi naj bi Minos od Atencev vsako leto terjal davek v obliki sedmih mladeničev in sedmih mladenk. 
Nesrečnike so potem žrtvovali Minotavru, ki so ga skrivali v posebej zanj zgrajenem labirintu. 
Atence je odrešil junak Tezej, ki je skupaj s fanti in dekleti, določenimi za davek, odšel na Kreto in ubil Minotavra, iz labirinta pa je našel pot s s pomočjo vrvice, ki mu jo je dala kraljeva hči Ariadna. 
Evans je na stenah palače odkril številne freske, ki prikazujejo mlade fante in dekleta, kako delajo salte prek bikovega hrbta. 
To naj bi bil po Evansovem mnenju dokaz, da so na Kreti dejansko gojili nekakšen kult bikov. 
Tudi sicer je bila labirintu podobna palača polna simbolov, kot je dvoglava sekira ali labris. 
Mogoče je mit o Tezeju in Minotavru res temeljil na zgodovinskih dejstvih; če je to res, bi lahko enako dejali tudi o trojanski vojni.

Seveda pa je mogoče tudi, da je Homerjevo Trojo uničil potres. 
Morda je celo zgodba o lesenem konju le "ljudski spomin" na ta dogodek. 
Morskega boga Pozejdona (Neptuna) so pogosto častili v podobi konja, bil pa je tudi bog potresov. 
Mogoče je, da je v desetem letu trojanske vojne prišlo do hudega potresa, ki je prizadel obzidje in porušil nekaj gosposkih hiš v mestu. 
Zviti Grki so verjetno izkoristili priložnost in preplezali zid, pri čemer so si mogoče celo pomagali s posebno napravo za obleganje, ki je po obliki nemara spominjala na konja.

Sacks ju je nekega dne zalotil pri čudni zabavi izmenično sta naštevala šestmestna števila in se pri tem čudno zadovoljno nasmihala. 
Psihiater si je ta števila zabeležil in doma s pomočjo matematičnih tabel ugotovil, da gre za sama praštevila (tista, ki so deljiva samo s sabo ter s številom 1). 
Nenavadno pri tem je, da ni nobene matematične metode, po kateri bi ugotovili, ali je neko visoko število praštevilo ali ne, razen če ga poskusimo deliti z vsemi manjšimi števili. 
Dvojčka pa sta kot za šalo drugega za drugim pravilno uganila vsa šestmestna praštevila in se nista nikoli zmotila.

Jack Razparač

Čeprav je 20. stoletje doživelo vrsto serijskih morilcev s čudnimi vzdevki, kot so Bostonski davitelj, Razparač iz Buffala in Večerni klavec, je Jack Razparač še vedno najslavnejši ali pa vsaj najbolj razvpiti serijski morilec vseh časov. 
Slave si ni prislužil le zaradi slikovitosti svojega vzdevka, ampak tudi zato, ker je moril v znameniti londonski megli v času slavnega Sherlocka Holmesa in ker je njegova istovetnost, v nasprotju z drugimi morilci, še danes popolna neznanka.

Javnost je na umore prostitutk postala nekoliko bolj pozorna šele osem dni po umoru Mary Ann Nichols, ko so na dvorišču brivnice v zanikrni ulici Hanbury našli še eno truplo z razparanim trebuhom. 
Prostitutke so ponoči na tem dvorišču pogosto opravljale svoj posel, in to je zgodnjega sobotnega jutra 8. septembra 1888 očitno počela tudi Annie Chapman. 
Sosed je videl, da se pogovarja s temnim moškim "tujega videza" v gosposki, a ponošeni obleki in z lovskim klobukom na glavi. 
Pol ure zatem je na dvorišče prišel podnajemnik John Davis, ker je moral na potrebo. 
Zagledal je na ograjo prislonjeno žensko truplo s krilom, zavihanim nad pas, in z nogami, pokrčenimi v kolenih. 
Ženska je imela razparan trebuh, iz katerega je viselo drobovje. 
Enako kot pri Mary Ann Nicholls je bila tudi tu vzrok smrti globoka rana na vratu. 
Morilec je prostitutki k nogam položil njene prstane in nekaj drobiža, za glavo pa ji je zataknil prerezano pisemsko ovojnico. 
Poznejši zdravniški pregled je pokazal, da ji je odstranil tudi maternico in gornji del nožnice.

Med ljudmi je krožilo veliko neverjetnih teorij o tem, kdo naj bi bil v resnici Jack Razparač. 
Štirideset let po umorih leta 1888 je avstralski novinar Leonard Matters napisal prvo knjigo o tem primeru, ki se konča z zelo nenavadno zgodbo. 
V Buenos Airesu so nekega kirurga poklicali k umirajočemu Angležu; mladi zdravnik je v njem prepoznal sijajnega kirurga dr. Stanleyja, pri katerem je pred leti študiral, ta pa mu je zaupal grozljivo zgodbo. 
Leta 1888 je njegov sin Herbert umrl za sifilisom, ki se ga je dve leti poprej nalezel od prostitutke Mary Jeanette Kelly. 
Prisegel si je, da bo maščeval sinovo smrt; krožil je po londonskem East Endu in iskal Mary Kelly. 
Vse prostitutke, ki jih je izprašal o tem, je umoril, da je ne bi mogle posvariti. 
Na koncu jo je le našel in se ji kruto maščeval, nato pa odpotoval v Argentino.

Vse to je seveda popolna neumnost. 
Čemu neki bi Sickert moril prostitutke, ki so zagrešile samo to, da so vedele za nezakonskega otroka vojvode Clarencea? 
Zaščita prijateljevega ugleda najbrž ni bila zadosten motiv. 
Poleg tega je bil Razparač sadist, ki je užival, ko je ženskam paral trebuhe. 
Walter Sickert je bil resda eden najzlobnejših in najbolj pokvarjenih ljudi v tedanji Angliji, a zato še ni bil sadist.

Paul Begg spet v svoji knjigi Jack Razparač: Necenzurirana dejstva razkriva, da je Andersonov tesni sodelavec D. S. Swanson na rob Andersonove avtobiografije pripisal, da je poljski Žid umrl na morju; kar pomeni, da Kaminski oziroma Cohen ni mogel biti morilec.

Ivana se je dejansko srečala s številnimi ljudmi, ki so jo poznali že za časa njenih bitk z Angleži; med njimi je bil tudi kraljevi komornik Nicole Lowe. 
Če je bila res sleparka, je zelo čudno, da se je vrnila prav tja, kjer je lahko z gotovostjo pričakovala, da jo bodo prepoznali. 
Tako je bil denimo Ivan iz Metza eden njenih prvih in najzvestejših privržencev. 
Naslednjega dne po srečanju sta jo brata odpeljala v Vaucouleurs, kjer so jo pozdravili mnogi, ki so se je spominjali izpred sedmih let, ko je prišla obiskat Roberta de Baudricourta s prošnjo, naj jo napoti k francoskemu prestolonasledniku. 
Po Vaucouleursu je ostala tri tedne v mestecu Marville, nato pa se je odpravila na romanje k Črni Mariji, imenovani Naša gospa iz Liancea, kraja med Laonom in Rheimsom. 
Sledil je obisk pri luksemburški vojvodinji Elizabeti v Arlonu, brat Petit-Jean pa je medtem obiskal kralja in mu sporočil, da je njegova sestra Ivana še vedno živa. 
Ni znano, kaj je na to novico porekel kralj, vemo pa, da je svojemu zakladniku ukazal, naj Petit-Jeanu izroči sto frankov. 
Zapis v računovodski knjigi zakladnice v Orleansu za 9. avgust 1436 navaja, da je mestni svet odobril plačilo kurirju, ki je prinesel pisma od "Jeanne la Pucelle" (Device Ivane).

Kaj naj si torej mislimo o zgodbi, da je kralj Ivano razglasil za sleparko in da je sama to javno priznala? 
Prvič to, da je njen edini vir "dnevnik nekega pariškega meščana", kar je že samo po sebi zelo čudno, če je bila Ivana res vpletena v javni škandal. 
Drugič, je bil isti "meščan" očitno sovražen že "prejšnji Ivani", in to še preden so jo sežgali na grmadi. 
Anatole France piše, da je bilo pariško ljudstvo ob novici, da je Devica Ivana še vedno živa in da se vrača v Pariz, navdušeno. 
Pač pa je bila nad žensko, ki so jo razglasili za čarovnico, precej manj navdušena pariška univerza.

Ko je Sauničre po manj kot petindvajsetih letih uživanja svojega na novo pridobljenega bogastva umrl, je duhovnika, ki ga je na smrtni postelji spovedal, presenetil s priznanjem, da v strogem pomenu besede sploh ni kristjan. 
Pravzaprav je to nakazal že z obnovitvenimi deli v svoji cerkvi, kjer je na notranji strani vrat upodobljen hudič (Rex Mundi), zraven pa še legendarni varuh Salomonovega zaklada Asmodej in vreča denarja ob vznožju križa na podobi križanja. 
Nad vhodna vrata je dal vrezati napis TERRIBILIS EST LOCUS ISTE, kar pomeni "grozen je ta kraj". 
Te besede so iz posvetilne maše za nove cerkve, "grozen" pa pravzaprav pomeni "strah vzbujajoč". 
Kakor koli že, čudno je, da je Sauničre prav ta napis izbral za svojo cerkev, še posebej, ker ga obiskovalec zagleda, tik preden mu oko pade na "demonskega varuha".

Lincoln je očitno zagovornik teorije, da je Sauničre svoje bogastvo dobil od Sionskega priorstva, drugi strokovnjaki pa temu oporekajo. 
Brian Innes, ki se je po naročilu revije Unexplained leta 1980 poglobil v skrivnost Rennes-le-Châteauja, opozarja, da so na tem območju že večkrat poprej našli zlato. 
Leta 1645 so zaradi domnevne kraje usmrtili mladega pastirja Ignaca Parisa, pri katerem so našli nekaj zlatih kovancev. 
Fant je trdil, da jih je našel v jami z zakladom, v katero se je zatekel po padcu v prepad, a mu niso verjeli. 
Innes nadalje piše, da so blizu Rennes-le-Châteauja pred kratkim našli skoraj 20 kg težko zlato palico iz staljenih arabskih oziroma križarskih kovancev, pa tudi, da so bili v kolibi ob potoku, ki teče pod vasjo, najdeni ostanki velikega kipa iz čistega zlata.

Sto let pozneje, v sedemdesetih letih 18. stoletja, se je duhovnik James Wilmot vrnil v svoj rodni Warwickshire in se posvetil preučevanju svojih dveh najljubših piscev, Francisa Bacona in Williama Shakespearja. 
Ker je bila njegova vas Barton-on-the-Heath od Stratforda oddaljena le kakšnih deset kilometrov, je začel povpraševati, ali so se v Shakespearjevem rodnem mestu morda ohranile kakšne zgodbice in legende, povezane z znamenitim dramatikom. 
Na svoje veliko razočaranje je odkril, da ga nihče ni poznal. 
Po njegovih dramah je sklepal, da je bil učen mož in da je imel najbrž veliko knjižnico. 
Toda čeprav je obiskal vse majhne zasebne knjižnice daleč naokrog, ni naletel niti na eno samo knjižico velikega dramatika. 
Po letih neuspešnega iskanja je nazadnje prišel do presenetljivega sklepa, da mož po imenu Shakespeare pač ni mogel biti avtor dram, ki so mu jih pripisovali, da pa je imel vse potrebne lastnosti za njihovo avtorstvo njegov drugi najljubši pisec, Francis Bacon.

Ko se je Shakespeare okoli svojega petinštiridesetega leta vrnil v Stratford, je bil po zaslugi svojih talentov bogat mož. 
Kako naj torej razumemo dejstvo, da se mu ni zdelo vredno vzeti s seboj niti enega samega tiskanega izvoda katerega koli svojega dela in da je v Londonu pustil celo svojo bogato knjižnico, ki jo je dolga leta prizadevno dopolnjeval? 
Seveda ni nemogoče, da je vse skupaj pustil v Londonu, a zakaj svoje literarne zapuščine ni omenil niti v oporoki?

Vsakdo, kdor bi prebral življenjepis Francisa Bacona, bi lahko takoj uvidel, da slednji pač ni mogel biti avtor Shakespearjevih dram, saj sta si bila avtorja po značaju popolnoma različna. 
Avtor dram Sen kresne noči in Kar hočete je bil očitno prijazen in dobrovoljen človek, zato ni čudno, da so ga njegovi prijatelji klicali "blagi Shakespeare".

Milni mehurček je končno počil leta 1953, ko je dr. Kenneth Oakley iz Britanskega muzeja piltdownsko lobanjo raziskal z najnovejšimi znanstvenimi testi, med katerimi je bila tudi analiza s fluorom. 
Ta kemijski element se namreč kopiči v zakopanih kosteh, in starejše kot so kosti, več fluora vsebujejo. 
Izkazalo se je, da piltdownska lobanja ni starejša od 50.000 let in da je čeljust v resnici šimpanzova, obe pa sta bili premazani z železovim sulfatom in raznimi pigmenti. 
Znamenita piltdownska lobanja, ki se je pojavljala v številnih knjigah o človeški evoluciji, je bila torej navadna potegavščina. 
In kdo je bil kriv za to?

Dart je na nekaterih najdiščih avstralopiteka odkril pavijanske lobanje z nekakšnimi dvojnimi vdrtinami ter antilopje kosti, po čemer je sklepal, da so ti opičnjaki kosti uporabljali kot palice. 
Leta 1949 je zato objavil skrajno polemičen esej z naslovom Roparski prehod od opice do človeka; v njem trdi, da je raba orožja človeku pomagala razviti razum, saj že izdelava najpreprostejše palice zahteva določeno usklajenost rok in oči. 
Dart je mnenja, da človek svoj izvor dolguje neki primitivni morilski opici, katere miroljubnejši bratje so ostali na drevesih in se razvili v sodobne gorile, orangutane in sorodne vrste. 
Dartov avstralopitek je tako pred dvema milijonoma let nadaljeval z izdelovanjem orodja, na primer primitivnih kamnitih sekir, s pomočjo katerih je iz kosti lahko sesal mozeg.

To sicer še ne pomeni, da so pošasti, kakršni sta Morgawr in Nessie, duhova ali prikazni, kot je namigoval Holiday. 
Res se pojavljata izjemno redko in priče so navadno brez dobre fotografske opreme; kar je morda znak, da za svojo varnost skrbita s telepatskimi sposobnostmi in ju lahko vidijo le tisti posamezniki, ki imajo tudi sami izjemne zaznavne zmožnosti.

Wickland sicer navaja številne primere, v katerih je lahko potrdil navzočnost duhov. 
V omenjenem primeru je najbolj zanimivo to, da je dekle trdilo, da jo je hipnotiziral in k samomoru prisilil črnobradi duh (morda je šlo samo za močan vpliv in ne za pravo hipnozo). 
To pomeni, da je bilo dekle dejansko "obsedeno" od duha s črno brado.

Poltergajst se je v obeh opisanih primerih izdajal za nekakšno demonsko bitje, čeprav to očitno ni bil; po tem lahko sklepamo, da so poltergajsti, podobno kot hudiči iz Louduna, verjetno tudi "na zemljo navezani duhovi".

