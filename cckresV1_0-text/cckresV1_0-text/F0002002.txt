Manj kot 24 ur po eksploziji v prestižnem hotelu v Sofiji, v njej sta življenje izgubila dva moška, en človek pa je bil ranjen, je v predmestju bolgarske prestolnice nova eksplozija včeraj terjala še eno smrtno žrtev. 
Na neki cesti v uglednem predmestju Sofije so našli zmrcvarjeno truplo 27-letnega Bolgara. 
Tiskovna agencija Bta je sporočila, da je bila bomba nameščena v nekem kombiju, umrli pa je bil lastnik podjetja za igre na srečo. 
V eksploziji v luksuznem hotelu Ambassador (na posnetku) v diplomatski četrti Sofije, kjer je odjeknila bomba okrog petih popoldne, sta v sredo umrla dva človeka. 
Obe žrtvi naj bi bila tuja državljana, po neuradnih podatkih Grk in Armenec. 
Vzrok eksplozije še ni znan, preiskovalci pa ne izključujejo možnosti, da so eksploziv v hotelu pomotoma sprožili teroristi. 
(čk)

Premiera predstave Dobro jutro bo v Štihovi (okrogli) dvorani Cankarjevega doma, ki je tudi njen producent, 22. novembra. 
Kot je na konferenci dejal direktor Cankarjevega doma Mitja Rotovnik, je bila ena od vzpodbud za sodelovanje pri projektu tudi štirideseta obletnica Poličevega dela v gledališču. 
On in avtor sta se za finančno podporo projekta iskreno zahvalila podjetjema Droga in Gorenje. 
Radko Polič pravi, da je predstava znotraj sebe odlično zaživela ter da se je veseli; označil jo je kot tragikomedijo za svetlobo, glas in PR Raca.

Nočni pohodi potepuških psov so lahko tudi zelo nevarni. 
Tako je dolgoletni gojitelj kuncev iz Cankarjeve ulice 8 v Beltincih, Stanislav Lipič, včeraj zjutraj z grozo ugotovil, da so mu psi ponoči poklali kar šest pasemskih kuncev. 
Nočni klavec je skočil prek ograje na dvorišče in iz zaprtih kletk izvlekel štiri samce in dve samički ovnjačev in orjakov ter jim pregriznil vratove. 
Eno izmed žrtev je tudi požrl.

Prisotni obsojajo ravnanje manjkajočih

