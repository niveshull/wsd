Ampak saj se ne mudi samo voznikom. 
Mudi se prav vsem. 
Vedno in povsod. 
Zato ni čudno, da so tudi policaji že podlegli splošnemu prepričanju, da je na svetu najpomembnejše to, da prihraniš čas. 
Čim več časa. 
Pa ne samo v službi ali pri čakanju na karkoli. 
Tudi v prostem času, med vikendom, na dopustu, med jedjo. 
Tudi spočili bi se vsi radi kar moč hitro. 
Imam občutek, da si mnogo ljudi menda želi celo spati nekako hitreje, ko bi se to le dalo. 
Velikanska večina voznikov skuša prehiteti vsakogar pred seboj. 
Vsekakor pa tiste redke, ki še upoštevamo hitrostno limito. 
Hitenje, divjanje, norenje, bezljanje to so postali običajni, edino normalni načini obnašanja. 
Naglica je osnovno, strogo obvezno pravilo, vodilni moto te naše nestrpne, nezvozne, hlastajoče družbe. 

Manjša zamuda je bila nekoč znamenje odličnosti ali kvečjemu motnja. 
Dandanes je to hud, kazniv prekršek, v moralnem oziru pa velik, malodane neodpustljiv greh. 
Urnik je najpomembnejši. 
Mnogo pomembnejši je od skrbnega dela, od trajnosti proizvoda, od kakovosti življenja. 
Ljudje dandanes nimajo več časa za uživanje. 
Nimajo časa za nič neutilitarnega, nedonosnega. 

Nenadno kakih dvesto jardov na desni se nekaj pojavi. 
Zajec. 
Za droben trenutek obstoji, nato pa dobesedno izgine. 
Hip pozneje se spet pokaže nekaj deset jardov dalje. 
Čudno. 
Mar je možno, da je predirjal to razdaljo v odlomku sekunde? 
Obstanem in gledam. 
Zajec ponovi ta svoj manever še dvakrat ali trikrat in zdaj sem prepričam, da na nek nerazložljiv način zares razvija tako gromozansko hitrost. 
Le kako, za vse na svetu, je to mogoče? 
Saj to je ... saj to je kot v tisti risanki o priču tekavcu, ki ga kar naprej brezuspešno lovi kojot. 
Ta trenutek kakih sto jardov proč resnično zapazim še kojota. 
Čisto pravega kojota, mršavega in vsega razkuzmanega. 
V prežeči, prihuljeni drži, delno je skrit za potujočim grmom.

Sam ne vem, kaj pričakujem na koncu hodnika. 
Če ima sploh kak konec. 
Mora ga imeti. 
In to najbrž kar kmalu, saj je očitno namenjen samo hoji. 
Ko bi bil predolg za pešačenje, bi mornarica gotovo poskrbela za neko vrsto tračnic ali kaj takega. 
Zdi se mi, da tla niso več vodoravna, ampak da se rahlo dvigujejo.

Korakam dalje. 
Skušam si zamisliti kak bolj optimističen scenarij. 
Saj sploh ni verjetno, da bi vojaška baza imela en sam dostop. 
Na drugo stran mogoče vodi kakšna lepa, široka dvopasovnica. 
Tudi če je baza opuščena, ni nujno, da so prav vsi odšli iz Cedar Fallsa. 
Upam, da niso vsi odšli. 
Nekateri izmed prejšnjih, tamkaj zaposlenih civilistov navadno ostanejo na takem kraju. 
Že zaradi civilizacijske zapuščine, ki jim je tam zastonj na voljo po odhodu soldateske elektrike, vodovoda, kanalizacije, telefona, opuščenih lop, shramb, stanovanj in kar je še takega. 
Mogoče so prišli nato tja še drugi. 
Taki, ki ne ljubijo mestne gneče in vrveža. 
Taki, ki so zadovoljni z malim, ki so navajeni trdo delati in ne terjajo zase pretiranega udobja. 
Povsod se da preživljati. 

Hvala bogu ! 
Rešen sem.

Zdaj hodim hitro, mnogo hitreje. 
Pogled na to prijetno krčmo mi še ojači občutek žeje. 
Ampak kaj pa je to? 
Zakaj vsi ti ljudje kar mirujejo? 
In zakaj se ne premika niti traktor, ki orje? 
Vsi so nepremični kot kakšni kipi. 
Saj to ni ... 
Osuplo strmim v nestvarni prizor. 
Zdaj se mi zazdi, da se je traktor vseeno premaknil, komaj opazno sicer, a vendar. 
Obstanem, da se prepričam o tem. 
Zdaj glava orača točno prekriva enega od lesenih stebrov, še vedno ... še vedno ... a zdaj leze dalje, še, še nekoliko in zdaj je glava že napol mimo stebra. 
Neverjetno! 
Saj to je tako, kot da bi gledal minutni kazalec na stolpni uri! 
Na normalni stolpni uri, seveda. 
Možak v kobinezonu še kar negibno čepi ob kolesu, stranka čaka ob njem, natakarica si še vedno zastira pogled pred soncem. 

Oddahnem si. 
Vse je v redu. 
To so čisto navadni ljudje. 
Tipični podeželani, ki životarijo v tem majhnem, zaspanem kraju. 
Na tem opustelem, pozabljenem koncu, odmaknjenem od vsesplošnega vrveža. 
Naselje, ki ga je civilizacija odrabila in nato zavrgla kot prazno pločevinko. 
Cedar Falls majhno mestece ali večja vas, pozabljen, brezpomemben kraj, za katerega dandanes sploh ne ve nihče več, razen njegovih prebivalcev. 
Kraj, ki ga nihče ne potrebuje, kamor menda nihče niti ne pripotuje, kajti tole tukaj je v prometnem oziru kot nekakšno slepo črevo. 
Kraj, dobesedno bogu za hrbtom.

So nekoč prej ljudje res povsod živeli tako? 
Tako sproščeno, tako lagodno, tako umirjeno? 
Mogoče; ne vem zatrdno. 
Ampak nekaj pa vem. 
Zdaj vem, da nisem nenormalen, ker se v Harmonu, tam nekje daleč, nikoli nisem pustil zasužnjiti histerični naglici. 
Ker sem se vedno trmasto upiral temu, da bi kar zdivjal skozi preostanek svojega življenja. 
Če pa sem le nenormalen, zdaj vsaj nisem več edini. 
Še zdaleč ne. 
Pravkar sem našel številno družbo somišljenikov. 
Tu, v Cedar Fallsu nisem nobena izjema, kajti enako nenormalni so tukajle vsi.

Iris se nasmehne. 
"Na vašem mestu si ne bi belila glave s tem. 
Imejte to kot darilo hiše. 
Žejnega popotnika iz puščave ne sprašujemo, kako bo plačal."

Povem jima torej svojo zgodbo. 
Kar najbolj zgoščeno in močno poenostavljeno. 
Da mi je ime Ivan Miler, da sem uslužbenec iz Harmona, da se mi je zjutraj zahotelo vožnje kar tjavdan, da mi je nato zmanjkalo bencina in da sem med pešačenjem slučajno odkril dostop do Cedar Fallsa. 
Tako sem zdaj tu. 
Brez avta, brez denarja. 
Ali mi lahko kako pomagajo? 
Seveda jim bom poslal ček, čim se vrnem domov.

Stari dvigne obrvi. 
"Prosim?"

"Nazaj smo ga poslali, tja, odkoder je bil prišel. 
Živega in zdravega. 
Čeprav je bil sprva najbrž malce zmeden. 
Ni nam bil preveč všeč. 
Saj mogoče ni bil niti tako slab človek, navsezadnje. 
A menili smo, da se ne bi ujel z nami ostalimi."

"Možno pa je tudi nekaj povsem drugega," se domislim. 
"Čisto mogoče je, da so se te časovne anomalije pojavljale polagoma, postopno. 
Mogoče baza sploh ni obstajala dovolj dolgo, da bi to kdorkoli iz soldateske takrat lahko ugotovil. 
Lahko da o tem niso imeli pojma, ker se je to pač začelo pozneje, ko so bili že pospravili svojo kramo in odšli." 

"Ne vem. 
Morda. 
Mogoče rabim čas, da vse to prebavim."

Pred mano se odpre pogled na kakih ducat jablan. 
Nizkih, skrivenčenih, nekako klavrnih.

"Vodnjak? 
Torej nimate nobenega naravnega izvira? 
Ni nobenih slapov, kot jih obeta ime Cedar Falls?"

"Globoko vdahni, čutiš?"

Res začutim svežo, osvežujočo vlago, ki mi prijetno preplavlja sleherni kotiček pljuč. 
Najdem kamen, za pest velik, vržem ga v tolmun, da zamolklo pljusne. 

Komaj da lahko verjamem svojemu spominu. 
Da se meni meni, treznemu, solidnemu Flora bi gotovo dodala oznako dolgočasnemu meščanu, uradniku druge stopnje dogodi kaj takega! 
Prigoda, enako nehotena kot očarljiva, enako spontana kot presenetljiva. 
In enako čudovita ... ne, za to pa ne najdem nobene primerjave. 
Tako vznesen, tako popolnoma predan drugemu bitju nisem bil še nikoli v svojem življenju. 
Pa najbrž tudi ne bom nikoli več. 

Po znanem odcepu spet pripeljem na asfaltno cesto, ki vodi domov, v Harmon. 
Skoraj vse je tako kot včeraj vsepovsod pesek, vmes svetlikanje zrnc sljude, od ptičev načeti saguara kaktusi, potujoči grmi. 
Le da zdaj ni nobenega zajca, nobenega kojota. 
Tudi prometa ni videti, prezgodaj je še. 
Tudi nobene vročine še ni. 
Jutranji zrak je prijetno svež, skoraj rezek. 
Zato imam streho avta poveznjeno, vsa okna zaprta. 

Komajda se uspem spet vključiti v promet, kajti tudi avti, ki so še daleč za menoj, me s pobliskavanjem opozarjajo na svojo veličastno hitrost, na svojo sveto prednostno pravico. 
Spet sem edini, ki vozi pod dovoljeno hitrostjo in spet me vsi prehitevajo. 
Tudi nek odprt kabriolet poln mladine. 
Ta nato pred menoj spet opočasni, vsi potniki v njem se ozirajo, gledajo moj avto, kažejo nanj in se hihitajo. 
Zavem se, da moj okorni avto kar na lepem ni več podoben nobenemu drugemu, da je nenadoma postal nekakšna redka, čudaška izjema. 
S svojimi nerodnimi linijami, s pokromanimi okrasnimi letvami in z zaobljenimi blatniki učinkuje med drugimi vozili smešno starinsko. 
Kot da bi se udeležil dirke veteranov na napačnem kraju in ob napačnem času.

“Ali res?” 
Kdove, če bom zmogel odigrati še tale prizor komedije.

