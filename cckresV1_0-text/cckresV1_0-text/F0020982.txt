Vinko Ošlak

Ljubljana

(Rabi Julins Gordon)

(Theodor Haecker)

Seveda lahko na to navidez tako odvečno ali celo abotno vprašanje odgovorim tudi tako, in bo, spet le na prvi pogled, nekaj časa vse v redu, kakor je «na prvi pogled” pač kmalu vse v redu in lahko manj zahtevni duhovi potem veselo zbijajo šale na račun filozofov, ki «vsako besedo obrnejo”, kakor da še ne bi slišali za to, kako gobar išče tiste dragocenejše gobe, ki svojih kričeče obarvanih klobukov ne dvigajo visoko nad gozdno podrastje, namreč tako, da obračajo list za listom, vejico za vejico, prav kakor filozof besedo za besedo; ali, kakor da še ne bi slišali za to, kako lovijo fantje potočne rake, da namreč dvigujejo in obračajo kamen za kamnom, prav kakor obtožujejo filozofa, da obrača besedo za besedo. 
Res je sicer, da pod vsakim obrnjenim listom ali vejico ni iskane gobe; res je, da pod vsakim obrnjenim kamnom ni najti raka; res je, da pod vsako obrnjeno besedo ni skritega pomena in novo odkrite pomenske zveze. 
Pod večjim delom listov in vejic ni iskanih gob; pod večjim delom potočnih kamnov ni rakov; pod večino obrnjenih besed ni nič novega in presenetljivega. 
In vendar je treba neprestano obračati liste in vejice, kamne in besde, kajti le tako je sploh mogoče, pa naj bo uspeh še tako neznaten in redek, sploh kaj najti.

Če nam je «bit” preabstraktna in preoddaljena, kar je v večini primerov res, lahko naredimo, kakor smo naredili tudi v tem spisu, kakor nam je dal zgled že Kartezij s sklepanjem nase in na svojo zavest oz. misel kot dinamični del te zavesti. 
Če ne najdemo zadovoljivega ali sploh kakršnega koli odgovora na vprašanje «Kaj ,dela bit, ko ta je?”, lahko še vedno vprašamo, in morda bo stvar tako postala nekoliko lažja: «Kaj ,delam, ko sem?” 
Kajpada, ta «ko sem” nikakor ne sme pomeniti «medtem ko sem” ali celo «poleg tega, da sem”, saj je jasno, da ves ta čas tudi bedim in spim, delam ali počivam, se veselim ali žalostim, pišem ali berem, gledam ali poslušam ali oboje, in tako brez konca. 
Za tak odgovor ne potrebujemo filozofije. 
Ta «ko sem” pomeni, če še naprej iščemo, kar pač v tem spisu iščemo, ne vzporednost, temveč istost; ne to, kar eventualno še delamo, medtem ko smo, temveč, kaj ob tem dejstvu (ali tudi le podmeni, če nočemo izključiti norostnega dela filozofije), da smo, v resnici in edino delamo.

Čakanje, ki se ga v svoji zaslepljenosti in skvarjenosti tako močno bojimo in se mu tako zelo skušamo izogniti, da smo si zamislili poleg nedolžnih iger in zabav prejšnjih časov celo industrijo zabave in kratkočasja, ki postaja najmočnejša gospodarska veja «razvitega” sveta, je pač eden od glagolov, s katerimi ima človek tolikšne težave, ker ne razume njegovega globljega pomena in ker ni pripravljen sprejeti njegovih učinkov. 
Vsi ti glagoli pa imajo nekaj skupnega. 
So stopnišče k najvišjemu, daleč v samotni dvignjenosti nad vse druge prestolujočemu glagolu biti. 
Kdor bi vsaj tu in tam vsaj za hip znal in hotel resnično čakati, bi se s tem močno približal čistemu bivanju, se pravi pomenu in učinku, se pravi sadovom temeljnega in ontološko izvzetega glagola biti.

Največji kriminalni primer človeštva je tako razrešen. 
Motiv vsega hudega na zemlji je razkrit: človeka žene iz njegove sobe, ker se boji, da bi se mu tam primerilo tisto najhujše, kar presega primere, ob katerih začno bruhati od zgrozitve stari kriminalisti, mrliški ogledniki, patologi in pomočniki v prosekturi, aranžerji trupel v pogrebnih zavodih in zapiti grobarji: neusmiljena razgaljena prisotnost samega sebe pred samim seboj.

Kaj «delam”, ko ljubim?

«Občutkov ni več?” sem vprašal.

naj med obalami vaših duš raje valuje morje.

Pojdite in plešite skupaj in veselite se, toda vsak naj ostane sam,

Josef Pieper, eden najboljših filozofskih kompilatorjev XX. stoletja in sam globok mislec, pravi v svojem delu o ljubezni v zvezi z udarci, ki jih zadaja ljubezen, tole: «Nihče, ki ljubi, se ne more sprijazniti s tem, da bi ta, ki ga ljubi, dal udobnemu prednost pred dobrim. 
Kdor ljubi mlade ljudi, ni zmožen deliti veselja, za katerega se zdi, da ga pri tem uživajo, ko si olajšajo svoj nahrbtnik za na pot in vržejo proč železno rezervo, ki bi jo pozneje, ko bi postalo kritično, potrebovali.” 
Josef Pieper: Über die Liebe, Kösel-Verlag, München 1972, s. 67 Avtor je uporabljal izvirno nemško izdajo tea Pieperjevega dela, sicer pa je izšlo skupaj s spisoma o veri in upanju v prevodu Janeza Zupeta v založbi Družina v zbirki Sidro, Ljubljana 2002.

Zakaj je to, kar se zdi najmanj dejavno ali sploh ne, tako pomembno za človeka, da je zašlo celo med parlamentarne klopi? 
Zapovedani dan počitka je še zadnja obrambna črta pred tem, da načelo stroja osvoji človeka in njegovo okolje in iz razumnega bitja ter božje podobe končno naredi to, o čemer so v svoji odpadlosti sanjala stoletja, od Heronove buče naprej: ukazom razpoložljivi stroj! 
Gospodov dan, ki ni poljubno razpoložljiv človekov dan, je zadnja pregrada, ki jo je treba podreti, tako računa gospodar tega začasnega sveta, da bi odvzel človeku prvenstvo, da bi razdrl zavezo med Bogom in človekom, katere vrh je druga božja oseba, ki je hkrati pravi Bog in pravi človek. 
Cerkev nedelje (s kakšno «pravico” je soboto, ki je zasidrana v desetih božjih zapovedih, zamenjala za nedeljo, je zame še nepojasnjena uganka, ko pa se sicer sklicuje prav na to pomanjkanje «pravice”, ko bi morala slediti pravici višjega reda, še enkrat prebrati misel apostola Pavla, da bi v vsakršnem smislu nehala razlikovati med moškim in žensko, kakor je v zgodovini vendarle že nehala razlikovati med Judom in Grkom, svobodnim in sužnjem...) ne brani zaradi svoje socialne sočutnosti, ker bi se ji smilil proletariat, ki bi bil prva žrtev ukinitve Gospodovega dne in drugih praznikov v cerkvenem in političnem letu, brani jo, ker ima spoznanje, do katerega ni prišla zaradi svojega mesa, temveč ji je bilo dano od zgoraj, da bi ob ukinitvi ali sistemskem preziranju zapovedanega sedmega dne nad prvih šest dni legla svinčena plošča ne le socialne, temveč tudi vsake druge usužnjenosti in bi bil človekov položaj hujši, kakor je bil v času, ko je bila ta zapoved izrečena in vklesana v Mojzesovo kamnito ploščo.

Nihče ne more biti bolj ljubljen, kakor da «je v Bogu” nihče ne more bolj ljubiti, kakor da drugim želi in privošči, «da bi bili v Bogu”. 
V Bogu pa smo lahko le tedaj, ko sprejmemo njegovo zapoved in ponudbo počitka in samo iz pozicije tega počitka lahko enako želimo tudi drugim in jih tako resnično ljubimo. 
Ljubezen doživljati torej pomeni, počivati v Bogu ljubezen dajati, ljubiti, pa pomeni, iz tega počivanja v Bogu isto želeti drugim, želeti si v lastnem počivanju v Bogu družbe enako počivajočih. 
Počivati v Bogu pa je mogoče le tako, da postopoma ugašamo vse «programe”, pa naj bodo fizične, duševne ali duhovne narave, ki ne prihajajo od Boga samega. 
Kakor pravi Novalis Novalis: Fragmenti 1798

Četrti mag (filozofija v zgodbi)

Včasih je tudi misliti užitek (esej in sentence)

Prevedel: 

Tagore, Rabindranath: Sadhana (iz angleščine) 

