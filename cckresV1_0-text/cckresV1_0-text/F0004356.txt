tega so starejši bolj preudarni in bolje domnevajo, cœteris paribus, od mlajših. 
Ker so starejši, je njihov spomin obsežnejši, izkušenost pa je le spominjanje. 
In ljudje hitre imaginacije so, cœteris paribus, preudarnejši od tistih, katerih imaginacija je počasna, saj v krajšem času opazijo več. preudarnosT ni nič drugega kakor domnevanje iz izkušenj oziroma previdno privzemanje znakov iz izkušenj, tj. ohranjanje v spominu vseh izkušenj, iz katerih te znake privzemamo. 
Primeri namreč niso enaki, čeprav se zdijo takšni. . 
Medtem ko je v domnevah, ki zadevajo preteklost in prihodnost, sklepanje iz izkušenj o tem, kar se verjetno bo ali je zgodilo, preudarnost, je sklepanje o tem, da bi se nekaj moralo imenovati tako in ne drugače, zmota. 
Povedano drugače: iz izkušenj ne moremo oblikovati nobenega sklepa, da bi karkoli morali imenovati pravično ali nepravično, resnično ali neresnično, kakor tudi ne moremo oblikovati nobene obče trditve, razen takšnih, ki izvirajo iz spomina na rabo samovoljno postavljenih imen. 
To, da smo slišali neko trditev (v enakih okoliščinah tisočkrat enako), ne zadostuje za sklep, da je ta trditev resnična, (čeprav večina nima nobenega drugega sredstva, na katerega bi se lahko oprla pri svojem sklepanju), temveč moramo za tak sklep s pomočjo številnih izkušenj izslediti in ugotoviti, kaj imajo ljudje v mislih, ko nekaj označijo za pravično ali nepravično ipd. 
Poleg tega velja pri sklepanju iz izkušenj prisluhniti še enemu svarilu – opira se na deseti odstavek drugega poglavja – namreč da o stvareh, ki so v nas, ne sklepamo, da so zunaj nas.

potomstva, kar velja tudi za splošni ugled pri drugem spolu, saj je to znak, ki je njen nasledek. 
Častivredna so tudi dejanja, ki izvirajo iz telesne moči in gole sile, kakršna so zmaga v spopadu ali dvoboju et à avoir tué son homme, saj so znaki, ki nujno sledijo gibalni moči. 
Tudi podajanje v velike podvige in nevarnosti je častivredno, saj je znak, ki je posledica visokega mnenja o naši lastni moči, to mnenje pa je posledica moči same. 
Poučevanje in prepričevanje sta častivredna znaka, ker sta znaka vednosti. 
Premoženje je častivredno, ker je znak moči, ki ga je pridobila. 
Darila, izdatki, veličastnost hiš, oblačil in podobnega so častivredni, ker so znaki premožnosti. 
Pripadnost plemstvu je častivredna posredno, saj je znak moči prednikov. 
Avtoriteta je častivredna, ker je znak telesne moči, modrosti, naklonjenosti ali premoženja, s katerimi je bila pridobljena. 
Srečna usoda ali naključni uspehi so častivredni, ker so znak naklonjenosti Boga, ki mu moramo pripisati vse, kar nas doleti, nič manj kakor to, kar pridobimo s prizadevnostjo. 
Nasprotni znaki ali odsotnosti teh znakov so nečastivredni. 
Glede na častivrednost ali nečastivrednost znakov ocenimo in določamo ceno ali vrednosT posameznega človeka. 
Vrednost vsake stvari je namreč tolikšna, kolikor je kdo pripravljen dati, da bi uporabil vse, kar ta lahko naredi. 
6. 
Znaki časti so tisti, s katerimi opazimo, da nekdo priznava moč in vrednost drugega človeka. 
Takšni so na primer: hvaljenje, poveličevanje, blagrovanje, ko imamo nekoga za srečnega, prosjačenje ali moledovanje, zahvaljevanje, ponujanje ali poklanjanje, pokoravanje, pozorno poslušanje, spoštljivo nagovarjanje, spodobno približevanje, ohranjanje razdalje, dajanje prednosti in podobno – kar so vse časti, ki jih podrejeni izkazuje nadrejenemu. 
Znaki časti, ki jih nadrejeni izkazuje podrejenemu, pa so: če ga hvali ali mu daje prednost pred tekmeci, večja pripravljenost, da mu prisluhne, bolj domače ga ogovarja, ga pripusti bliže, večja pripravljenost, da ga zaposli in vpraša za nasvet, odobravanje njegovih mnenj, obdarovanje, vendar ne denarno, če pa že, z zneskom, ki ne bo pomenil njegove potrebe po majhnem znesku, saj potreba po majhnem znesku pomeni večjo stisko 50

kakor potreba po velikem znesku. 
Ti primeri znakov časti in moči zadostujejo. 
7. 
Globoko spoštovanje je dojem o nekom, ki ima moč, da nam stori kaj dobrega ali kaj hudega, vendar nas nima namena prizadeti. 
8. 
Zlasti iz uživanja ali neugodja ljudi ob čaščenju ali zaničevanju s strani drugih sestoji narava strasti, o katerih bomo spregovorili v naslednjem poglavju.

0. 
POGLAVJE

dejanje prostovoljno. 
Poleg tega, če ne bi veljala nobena zaveza, nastala iz strahu pred smrtjo, med sovražniki ne bi imeli moči nikakršni mirovni pogoji, imeli je ne bi niti zakoni – vanje je bilo namreč privoljeno iz strahu pred smrtjo. 
Kajti kdo bi izgubil svobodo, ki mu jo je dala narava, da po svoji volji in moči vodi samega sebe, če se ne bi bal smrti v primeru, da bi jo obdržal? 
Ali bi kakega vojnega ujetnika kazalo pustiti pri življenju in mu zaupati, da si bo prizadeval za odkup, če ga k izpolnitvi obljube ne bi vezala zastavitev njegovega življenja? 
Toda po uvedbi političnega vodenja in zakonov se to lahko spremeni: če je namreč izvrševanje take zaveze z zakonom prepovedano, bi tisti, ki je kaj obljubil tatu, izpolnitev obljube ne le smel odkloniti, temveč bi jo celo moral. 
Če pa zakon izpolnitve ne prepove in to prepusti volji tistega, ki obljublja, je izpolnitev dovoljena: zaveza glede zakonsko dovoljenih dejanj pa obvezuje tudi v odnosu do tatu. 4. 
Če tisti, ki je dal, obljubil ali se komu zavezal, zatem to isto daje, obljublja ali se glede tega zaveže komu drugemu, je njegovo drugo dejanje nično. 
Nihče ne more namreč prenesti pravice, ki je nima, in kdor je neko pravico že prenesel, te pravice nima več. 5. prisega je člen, dodan obljubi, s katerim se tisti, ki obljublja, odreka Božji milosti, če ne izpolni dane obljube, ki je v mejah zakonsko dopustnega in katere izpolnitev je v njegovi moči. 
Prisega se kaže v besedah, ki so njeno bistvo, na primer: »Tako mi Bog pomagaj«. 
Tudi pri poganih ni bilo nič drugače. 
Pri Rimljanih se je obrazec glasil: »Ti, Jupiter, pokončaj tistega, ki bo snedel besedo, tako kakor sem jaz pokončal to zver«. 
Namen prisege je torej priklicati maščevanje nad tiste, ki prelomijo zavezo. 
Nobenega smisla nima prisegati pri ljudeh, naj so ti še tako mogočni, saj se je zaradi različnih naključij, namenoma in nenamenoma njihovi kazni mogoče izogniti, Božji pa ne. 
Čeprav je bil običaj mnogih narodov priseganje pri življenju svojih vladarjev, pa ti s svojim stremljenjem po božjem čaščenju dovolj zgovorno pričajo o svojem prepričanju, da je treba prisegati le pri božanstvu. 
98

4. 
Ne glede na število ljudi, ki bi se zbrali, da bi se vzajemno branili, učinka vseeno ne bo, če ne bodo vsi usmerili svojih dejanj k istemu cilju, usmeritev k istemu cilju pa je to, kar smo v 7. odst. . pogl. imenovali soglasje. 
Toda neodvisno od tega, ali je soglasje (ali sloga) med tako številnimi ljudmi posledica strahu pred neposrednim napadalcem, upanja na uresničljivo osvajanje ali obojega, in tudi če traja toliko časa, kolikor traja dejavnost, je zaradi razlik v presojah in strasteh tolikih ljudi, ki se po naravi kosajo za čast in prevlado drug nad drugim, vseeno nemogoče ne le, da bi njihovo soglasje o medsebojni pomoči pred sovražnikom trajalo, temveč tudi, da bi med njimi vladal trajni mir, če jim ne vlada vzajemen in skupen strah. 
5. 
Vsemu temu je mogoče ugovarjati s sklicevanjem na izkušnjo, ki jo imamo z nekaterimi nerazumnimi živimi bitji, katerih življenje je vseeno vseskozi tako dobro urejeno in vodeno v njihovo skupno korist, da jim ni do upiranja in medsebojnega bojevanja, in da si razen tega v prid miru, blaginji in varnosti ni mogoče zamisliti ničesar drugega. 
O tem nam govori izkušnja z živalco, čebelo, ki jo zaradi tega prištevamo med animalia politica. 
Zakaj torej ljudje, ki se zavedajo prednosti sloge, le-te ne bi ohranjali nenehno in brez prisile, kakor to počnejo čebele? 
Na to odgovarjam, da pri drugih živih bitjih ne gre za vprašanje prednosti znotraj lastne vrste ne za spor o časti ali medsebojnem priznavanju pameti, ki smo mu priča med ljudmi, iz katerega se poraja zavist in sovraštvo, iz njiju pa upor in vojna. 
Drugič, vsako od teh živih bitij si prizadeva za mir in hrano, ki sta vsem skupna, medtem ko si ljudje prizadevajo za gospostvo, premoč in zasebno bogastvo, ki so ločeni za vsakega človeka posebej in porajajo tekmovalnost. 
Tretjič, ta živa bitja brez razuma ne vedo dovolj, da bi lahko odkrila ali si mislila, da so odkrila, pomanjkljivosti v vladanju in so zato z njim zadovoljna. 
V mnoštvu ljudi pa se vedno najde nekaj takih, ki se imajo za pametnejše od drugih in si prizadevajo spremeniti, kar se jim zdi napak, pri čemer različni ljudje stremijo v različne smeri in to sproži vojno. 
Četrtič, v nasprotju z ljudmi čebelam manjka govor, zato druga druge ne morejo hujskati k razkolu. 
Petič, čebele ne dojemajo razlike med tem, kar je prav, in tem, 

mogoče zgraditi pojem znanosti? 
Hobbes trdi, da je izvor vse vednosti v čutenju, in to mora veljati tudi za znanstveno vednost. 
Problem kriterija znanstvene vednosti je zato prav v tem, da čutni izvor ni razlikovalna poteza med znanstveno in neznanstveno vednostjo. 
Določitev izvora spoznav torej ne zadostuje za določitev znanstvenega tipa vednosti. 
Po drugi strani je rezultat Hobbesove kritike empiričnih spoznav, da se posplošitev posameznih izkušenj ne more povzdigniti na raven občega in nujnega. 
Izjave, ki slonijo na izkušnjah, so zato samo verjetne in vanje je mogoče upravičeno dvomiti. 
Zategadelj je najpomembnejša zahteva, ki jo postavi znanosti, da oblikuje sistem občih trditev. 
Dejstvo ali empirično raziskovanje sveta za Hobbesa ni predmet znanosti v strogem pomenu, ampak preudarnosti, ki je kultivirana oblika neznanstvene vednosti. 
Če je sodba neznanstvene vednosti ukoreninjena v posameznem in le preudarnostna, mora biti znanstvena izjava metodična in meriti na obče. 
Zato zgodovina, kakor Hobbes poimenuje vse vrste »knowledge of fact«, ni vključena v seznam znanosti in je ime za kompendij vse empirične vednosti, ki se od znanosti razlikuje po tem, da v njej ni notranje generativne strukture, ki jo znanosti oskrbita kritika spoznavne veljave čutno danega in deduktivna metoda – racionalno jedro, s pomočjo katerega znanost širi vednost.9 Čeprav je Hobbes tudi po opustitvi humanističnega vrednotenja zgodovine zapisal stavke, ki kažejo na njegov afirmativni odnos do historiografske vednosti in lahko zameglijo prelomnost novih izhodišč, 0 je načelno stališče od Elementov dalje

