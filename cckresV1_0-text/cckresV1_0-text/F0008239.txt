MEHIKA

Marija-Mojca Terčelj

K stvari: funkcija državnega sekretarja je bila uvedena leta 1993, z novim zakonom o vladi. 
Državni sekretarji naj bi bili vmesni člen med ministrom, ki je politik, in strokovno državno upravo. 
Državni sekretarji naj bi bili nekako najvišje postavljeni izvedenci v državnem aparatu. 
Vendar je njihova funkcija tudi politična. 
Zakon je leta 1993 predvidel, da mora državni sekretar v trenutku, ko pride v službo novi minister, temu ponuditi odstop. 
In če minister meni, da bo s starim državnim sekretarjem težko shajal, si poišče novega. 
Princip nekakšne čistke je bil uveden zaradi povsem praktičnega, izkustvenega razloga. 
Ko je leta 1992 na finančno ministrstvo prišel novi minister, je sklenil, da bo postavil novega namestnika. 
O razrešitvi stare namestnice so glasovali v parlamentu, ta pa je presenetljivo sklenil, da bo namestnica ostala v službi. 
Nerodno, ne? 
Zato so ob pisanju zakona o vladi sklenili, da mora imeti minister pravico, da si sam postavlja ekipo.

