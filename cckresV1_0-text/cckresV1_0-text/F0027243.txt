Sindikati, ki navajajo svoje podkrepitve za povišanje plač, razlagajo, da je primerjava s povprečjem v gospodarstvu, s katero "maha" vodstvo Slovenskih železnic, nesprejemljiva. 
Železničarske plače naj bi presegale gospodarske za okoli šest do devet odstotkov, odvisno od bruto ali neto zneska. 
Vendar je to le varljivo povprečje. 
Plače na železnici so tako "visoke" zato, ker imajo železničarji, ki delajo dan in noč, za to dodatke. 
Če bi strojevodja, na primer, delal od šestih do dveh, bi imel bistveno nižjo plačo od delavca v podobnem poklicu, pravijo sindikati. 
Trdijo tudi, da referent na železnici zasluži manj kot referent, zaposlen drugje v gospodarstvu.

