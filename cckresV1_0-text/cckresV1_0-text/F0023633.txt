Ker v bližini stadiona JLA ni bilo primernega prostora, so se odpravili v Zemun. 
Okrog igrišča drugoligaša Teleoptika je bilo dovolj prostora, leta 1994 pa so začeli delati buldožerji. 
Ko smo se prejšnji teden mudili v Beogradu, smo v prostorih Nogometne zveze Jugoslavije vprašali stare znance, kako je najlažje priti do Partizanovega športnega središča, ki se ga je prijel vzdevek Zemunelo (verjetno zato, ker se vadbeno središče AC Milana imenuje Milanello). 
"Če niste uradno domenjeni, boste ostali pred vrati. 
Tja niti nas niso spustili, čeprav smo dobri prijatelji," nam je dejal nepogrešljivi Sreta Begovac.

