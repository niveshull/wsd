Leta 2005 je bila asistentka scenografa in kostumografa pri Puccinijevi operi Madame Butterfly (režija G. Ciabatti, scena in kostumi P. Bisleri; Gledališče Verdi v Trstu) ter asistentka scenografa in kostumografa Puccinijeve opere Manon Lescaut (režija W. Pagliaro, scena in kostumi P. Bisleri; Gledališče Giglio v Lucci). 
Istega leta je sodelovala z opernim gledališčem v Baltimoru (ZDA) kot asistentka scenografa pri produkciji Bellinijeve opere Mesečnica (La Sonnambula, režija F. Tiezzi, scena P. Bisleri). 
Januarja 2006 je v Gledališču Massima Bellinija v Catanii sodelovala pri ponovni postavitvi opere I Cavalieri di Ekebù.

Leta 2004 je predstavil m0r3l interaktivni plesni video performans, ki ga je ustvaril skupaj z Francesco Debelli. 
Po tem je ustvaril še video DanSneg, ki so ga prikazovali po mnogih festivalih plesnega videa, med njimi na festivalu Riccione TTV (Italija), Monaškem plesnem forumu (v Monte Carlu), festivalu Ples in mediji na Japonskem (Tokio), Festivalu plesnih odlomkov v Galeriji modernih umetnosti v Rimu (Italija), na festivalih Plesno življenje v Modeni (Italija) in Ples na ekranu v Džakarti (Indonezija). 
Uvrščen je bil tudi v selekcijo videofilmov, ki so se potegovali za nagrado Italije za leto 2004.

Attila, Dagli immortali vertici (Od nesmrtnih davnih dni), arija Ezia iz 2. dejanja

Če se ozremo po koreografski karieri Twyle Tharp, ples za dvanajst plešočih posameznikov, ki ga je Twyla Tharp najprej postavila za šest parov, zavoljo svoje preprostosti in iskrenosti popolnoma nasprotuje ekstravagantnemu in vsem všečnemu slogu njenih koreografij, ustvarjenih leta 1978 za film Hair (Lasje). 
S svilnato gladkostjo zvokov džezovske glasbe Baker"s Dozen (Bakerjevih dvanajst) popelje gledalca na plesišče, kjer se plesalci s svojevrstno lagodnostjo in neizogibnostjo prepuščajo užitkom popoldanskega družabnega plesa, vseskozi prežetega z blagimi fizičnimi ekscentričnostmi. 
Navsezadnje se na plesišču pojavi še harmonična dvanajsterica, iz katere se s solističnim plesom, ločeno od skupine drugih enajstih plesalcev, eden za drugim uveljavi vsak izmed dvanajstih posameznikov. 
Ta bleščeče elegantni ples z romantično obarvanimi, domiselnimi in nenavadnimi prepletanji dvojic ter odlično domišljenimi skupinskimi plesnimi deli v resnici odstira gledalcu pogled na svet družabnih olikanosti, znotraj katerega se tkejo zanimive medsebojne vezi. 
Že od samega začetka sprejema občinstvo to delo z zanimanjem, kot posebno klasično stvaritev Tharpove, iz katere veje tako duh nostalgičnosti kot sodobnosti.

»Sinatra Suite (Suita za Sinatro) je bleščeča predstava za Barišnikova in Elaine Kudojevo, ki slog Freda Astaira prepleta s senzibilnostjo 80-ih.«

Peter Šavli (1961) je eden pomembnejših slovenskih skladateljev. 
Diplomiral je na Akademiji za glasbo v Ljubljani in na univerzah Yale in Cornell v ZDA. 
Za seboj ima širok glasbeni opus. 
Deluje kot profesor na Konservatoriju za glasbo in balet v Ljubljani in ima naslov docenta na Akademiji za glasbo.

Baletni solisti SNG Opera in balet Ljubljana ter Opere in baleta SNG Maribor

Franz Lehár (1870–1948), avstrijski skladatelj madžarskega rodu, je med občinstvom priljubljen kot avtor operet, saj jih je ustvaril skoraj 40, med katerimi nedvomno izstopata Dežela smehljaja in Vesela vdova, slednja prvič uprizorjena na Dunaju leta 1905. 
Skozi na videz lahkotno operetno dogajanje se sprehodimo čez zaplete in intrige celotne družbe od vrha do dna. 
Med prvo dejanje, ki je postavljeno v prostore veleposlaništva, in tretje, ki je umeščeno v zabavišče dvomljive vrste, v pariški Maxim, se vplete še prizorišče na vrtu premožne vile sredi puhlega zelenja, erotičnega vzdušja in zapeljevanja. 
Osnovna ljubezenska zgodba med Hano in Danilom je prepredena z nizom spremljajočih značajev, ki komentirajo njuno razmerje, s stališča gledališke pestrosti pa slednji sestavljajo tudi zanimivo pahljačo komedijskih značajev. 
Opereta Vesela vdova je vsekakor eno od odrsko-glasbenih del, ki ga občinstvo, pevci in režiserji vedno znova sprejmejo za svojega. 
Ob večni temi o iskanju ljubezni in sreče pa nikakor ne smemo zanemariti podtona, s katerim delo razgalja resnični svet diplomacije. 
Na ta način je namreč lahko še kako aktualno, saj med drugim zrcali tudi utrip današnjega življenja.

Povzeto po besedilu Kristijana Ukmarja .

