Vsi javni zdravstveni zavodi, katerih ustanovitelj je Republika Slovenija in so zajeti v program investicij po tem zakonu, obvezno odvajajo na poseben račun pri ministrstvu, pristojnem za zdravstvo, del amortizacije, ki je priznana v ceni njihovih storitev. 
Obvezno odvajanje se nanaša na amortizacijo stavb, s katerimi upravljajo javni zdravstveni zavodi in lahko znaša v povprečju največ 20% celotne amortizacije, priznane v cenah zdravstvenih storitev. 
Podrobno določi to obveznost minister, pristojen za zdravstvo.

