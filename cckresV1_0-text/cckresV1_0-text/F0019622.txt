Na drugi strani freske je predstavljena zla vladavina. 
Ta je slabše ohranjena, toda njeno sporočilo je enako preprosto. 
Demonskega vladarja obdajajo pregrehe kot so Pohlep, Krutost in Napuh. 
Mesto je okupirano, pusto podeželje pa je izropala vojska duhov. 
Napis – v rokah ga drži Bojazen – se glasi:

Tretja ideja je, da lahko prepoznamo razlike med dobro in slabo vladavino: odkrijemo lahko posledice različnih oblik vladanja in ugotovimo, katere lastnosti sestavljajo najboljšo. 
Rečeno drugače, obstaja nekaj takega kakor politična vednost. 
Lorenzettijeva freska nosi vse znake te ideje. 
Kakor smo videli, krepostnega vladarja prikazuje obkroženega s figurami, s simboličnimi predstavitvami vrednot, ki so v skladu s politično filozofijo že zelo dolgo značilne za dobro vladavino. 
Namen freske je torej bil poučen: podučiti vladarje in državljane, kako doseči želeni način življenja. 
In to predpostavlja, v kar je bil Lorenzetti gotovo prepričan, da lahko vemo, kaj je za ta namen potrebno narediti. 
Toda, ali naj temu sporočilu verjamemo? 
Ali so trditve, ki so v freski implicitno prisotne dejansko resnične? 
Ali za naša življenja dejansko ni vseeno, kakšno vladavino imamo? 
Ali imamo glede tega kakšno izbiro, ali pa je oblika vladavine nekaj, česar ne moremo nadzorovati? 
In ali vemo, zaradi česa je ena oblika vladavine boljša od druge? 
To so nekatera pomembna vprašanja, ki si jih, poleg številnih drugih in

debato – skoraj vedno nekaj čudnega in motečega; tako kot so bile za udeležence državljanske vojne čudne Hobbesove ideje. 
Ampak to ne pomeni, da politična filozofija sploh nima vpliva; nasprotno, z minevanjem časa tega vpliva celo ni mogoče zanemariti. 
O politiki namreč razmišljamo na podlagi domnev, ki se jih pogosto komaj zavedamo; a te prikrite domneve se v teku zgodovine vseeno korenito spreminjajo. 
Na primer, v Hobbesovem času se je bilo v političnih razpravah povsem običajno sklicevati na religiozna načela, še posebno na avtoriteto Biblije. 
In dasiravno so Hobbesa samega religiozna vprašanja močno zaposlovala, je njegov radikalno nov pristop k vprašanju politične oblasti dopuščal razločevanje religije in politike ter ločeno razpravo o obeh področjih. 
Potemtakem je njegova trajna dediščina (med drugim) tudi ta, da je mogoče o politiki razmišljati povsem sekularno. 
Dalje, upoštevajte, da je tedaj v demokratično obliko vladavine verjela le peščica skrajnih radikalcev (tipično, Hobbes sam je ni docela izključil, toda zanj je bila v splošnem manjvredna od monarhije). 
Dandanes je demokracija samoumevna do te mere, da si komajda še predstavljamo, kako bi lahko bila legitimna kakšna druga oblika vladavine. 
Kako je prišlo do te spremembe? 
Zgodba je zapletena, toda v njej so nepogrešljivo vlogo odigrali prav politični filozofi, namreč tisti, ki so demokracijo zagovarjali; brez njih ta ideja ne bi zasedla glavnega političnega toka, ker je ne bi nihče privzel in populariziral. 
Najbolj poznan je najbrž Jean-Jacques Rousseau. 
Vplivu, ki ga je imela njegova Družbena pogodba na francosko revolucijo, je težko oporekati. 
(Vsaj Thomas Carlyle o tem ni dvomil. 
Ko je bil izzvan, naj pokaže praktičen pomen abstraktnih idej, je dejal: »Nekoč je živel mož, imenovan Rousseau. 
Napisal je knjigo, v kateri ni bilo ničesar razen idej. 
Platnice druge izdaje te knjige so bile narejene iz kože tistih, ki so se smejali prvi.«)

Platon in Sokrat, prednja stran knjige The Prognostics of Socrates the King [Napovedi Sokrata kralja], Matthew Paris (1259).

1 Zakaj potrebujemo politično filozofijo?

Morda je najvplivnejšo tovrstno razlago družbene pravičnosti je razvil John Rawls, ki je v knjigi A Theory of Justice poskušal dokazati, da mora pravična družba izpolniti tri pogoje. 
Prvič, vsakdo mora imeti pravico do najobsežnejšega celovitega sistema temeljnih svoboščin (vključno s političnimi svoboščinami, kakršna je volilna pravica), ki je združljiv s podobnim sistemom svoboščin za vse. 
Drugič, družbeni položaji, ki prinašajo večje prednosti – na primer delovno mesto z visoko plačo – morajo biti dostopni po načelu enakih možnosti. 
Tretjič, neenakost v dohodku in premoženju je upravičena, če je mogoče pokazati, da je v korist tistim, ki so v najslabšem položaju – z drugimi besedami, če spodbudijo povečanje celotne družbene proizvodnje in tako omogočijo, da je več sredstev preusmerjeno k tistim na dnu. 
Rawlsova teorija družbene pravičnosti izrecno odpira prostor za tržno gospodarstvo: formulacija njegovega tretjega načela predvideva, da bi bilo ljudem – zaradi ohranjanja motivacije za trdo delo in kar najproduktivnejšo izrabo njihovih talentov – treba dopustiti obdržati vsaj del dobička, ustvarjenega s proizvodnjo blaga in storitev, namenjenih trgu. 
Po eni strani to spodkoplje Hayekovo trditev, po kateri sta družbena pravičnost in svoboda trga nasprotujoča si cilja, po drugi strani pa bi bilo tržno gospodarstvo, upravljano po Rawlsovih načelih, precej drugačno od gospodarskih sistemov, ki obstajajo v večini današnjih liberalnih demokracij.

Za predstavništvo ni toliko bistveno, ali je strogo sorazmerno s številom prebivalstva; pomembno je, da je vsako stališče ustrezno zastopano v zakonodajnem telesu. 
To sledi tudi iz zgornjega opisa demokracije kot sistema, v katerem so politične odločitve rezultat javne razprave med vsemi, ki jih te odločitve zadevajo. 
Pri tem se privzema, da bodo vpleteni pripravljeni prisluhniti argumentom nasprotne strani, o njih pošteno presoditi in po potrebi spremeniti svoje stališče. 
Demokracije seveda ne delujejo vselej na ta način, toda temu bi se morale čim bolj približati. 
Slednje je pomembno zlasti za manjšine: če bi namreč vsakdo volil le v skladu s svojimi lokalnimi interesi, bi manjšine vselej izgubile; zato je moč argumenta njihovo edino orožje. 
Nekatere feministke in nekateri multikulturalisti so temu pogledu nasprotovali. 
Trdili so, da ideja odločanja o problemih na osnovi razumnih argumentov spremeni sistem tako, da je bolj naklonjen tistim, ki so vajeni tovrstne razprave. 
Po njihovem bi ženske in manjšine pri zagovarjanju svojih stališč morale uporabiti bolj čustveno obarvan govor; nekateri problemi pa bi sploh morali ostati v domeni skupin, ki jih najbolj zadevajo. 
Vprašanja, ki se nanašajo na pravice reprodukcije – splav, kontracepcija itd. – bi tako morala biti prepuščena izključno ženskam. 
V 3. poglavju sem v

varstvo, izobraževanje itn. 
Toda ali lahko našo pozornost omejimo zgolj na razdelitvene posledice delovanja teh javnih institucij? 
Feministke pravijo, da bi za jasnejšo sliko razdelitve koristi in stroškov morali pogledati tudi, kaj se dogaja v družini; s tem bi namreč videli, kakšen vpliv ima to dogajanje na širšo razdelitev del, dohodkov itn. 
Rečeno natančneje: feministke dokazujejo, da brez pravičnosti v družini ženske ne bodo nikoli dosegle družbene pravičnosti. 
Danes bi se mnogo ljudi strinjalo, da je bilo, zgodovinsko gledano, ravnanje z ženskami v družini nepošteno. 
Večinoma so bile prepuščene na milost in nemilost moških sorodnikov, ki niso samo pričakovali, da jim doma ne bo treba dosti delati, temveč so, ker so bili edini v družini zaposleni, imeli tudi nadzor nad družinskimi financami. 
Toda od trenutka, ko so ženske dosegle neodvisnost v javni sferi – ko so pridobile zakonske in politične pravice ter enakopraven dostop do trga dela – se nemara zdi, da so se temeljito spremenili tudi odnosi v družini, da je sodelovanje med spoloma utemeljeno na enakosti. 
Rečeno drugače, z dosego družbene pravičnosti (v običajnem smislu), bodo ženske pridobile tudi pravičnost v družini. 
Ampak praksa ni potrdila tega optimističnega prepričanja: položaj žensk se je brez dvoma v marsičem izboljšal, toda neenakost je še vedno velika – zlasti pri delitvi domačih del. 
Ženske še vedno opravijo levji delež gospodinjskih opravil, celo tedaj, ko sta polno zaposlena oba partnerja. 
Če privzamemo, da so ta opravila obremenjujoča (ali kdo dejansko uživa pri sesanju ali likanju?), je to nepravično. 
Poleg tega so ženske v neugodnem položaju tudi po rojstvu otroka. 
Dejstvo je, da je prekinitev njihove poklicne poti skoraj vedno daljša, kakor prekinitev pri moških. 
Zaradi tega počasneje napredujejo kakor njihovi moški tovariši in – ko se vrnejo na trg delovne sile – pogosto sprejmejo zaposlitve s skrajšanim delovnim časom. 
Zdi se, da to – poleg odkrite spolne

6 Feminizem in multikulturalizem

drugih ljudi narekuje pravičnost. 
A čeprav se utegnejo strinjati, da občutek pripadnosti oziroma razlikovanje, kdo je član naše politične skupnosti in kdo ne, pogosto izjemno močno oblikuje čut za pravičnost, to zanje ni trajna omejitev, temveč problem, ki ga je mogoče premagati. 
Ali je to dejansko mogoče, je vsaj zaenkrat precej sporno. 
V ozadju je namreč vprašanje, ali so (in do katere mere) človeška bitja zmožna delovati le v skladu z načeli razuma, ali pa bi moral biti razum – če naj motivira vedenje – povezan z občutki in čustvi oziroma dojemanjem samih sebe. 
Ampak s tem problemom se tukaj ne bom ukvarjal; namesto tega želim najprej predstaviti dva razloga za dvom v etično kozmopolitstvo (oziroma vsaj v njegovo močno različico) in nato predlagati alternativno razumevanje globalne pravičnosti. 
Prvi razlog za dvom je podmena, da bomo še naprej živeli v kulturno raznolikem svetu – ali povedano drugače, da se »McWorld« scenarij, ki sem ga omenil zgoraj, ne bo zgodil. 
Kultura vpliva na naše razumevanje pravičnosti – morda ne na najosnovnejši ravni, toda gotovo pri postavljanju tiste vrste zahtev, ki jih lahko povsem ustrezno razumemo kot zahteve po pravični obravnavi. 
Religija ponuja nekaj očitnih primerov. 
Vzemimo da nekdo trdi, da ima zaradi verskih prepričanj posebne potrebe, ali da so njegove možnosti zaradi verskih praks, ki se jim želi podrejati, omejene. 
Kako naj gledamo na ti trditvi? 
Če sami pripadamo isti verski tradiciji in se strinjamo z njegovo interpretacijo te tradicije, bomo njegove trditve sprejeli kot veljavne zahteve po pravični obravnavi; toda če gledamo od zunaj, bo naše mnenje nemara drugačno. 
Morebiti bomo njegovim trditvam priznali določeno težo, a verjetno bomo vprašali, ali ne bi bilo mogoče tradicije toliko spremeniti, da bi vernim povzročala manj težav.

(© 2003 TopFoto.co.uk / Londonski muzej / HIP)

Rousseau, Jean-Jacques (10-11, 16, 38, 48, 49) Rushdie, Salman Rusija (7, 9)

Š

Žaljivo vedenje (65-6, 101-2) Ženske glej feminizem Življenjski standard (6, 14, 70)

