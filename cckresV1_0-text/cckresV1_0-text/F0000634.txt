I. -- Uvod

*Termin invencija je v sociologiji, antropologiji in zgodovinopisju močno v rabi; njegov pomen pokriva mrežo naracij, ki se nanašajo na drugo kulturo in jo konstruirajo v ideološki obliki, iz katere lahko povratno beremo ideološke programe kulture, ki inventira. 
V komparativistiki je precej uspešno dopolnil prostor med ne več uporabnim vplivom (influence) in ne povsod sprejetimi termini teorije recepcije. 
Izredno zanimive nove uporabe invencije se obetajo v programskem tekstu skupine za komparativno književnost v Torontu, ki takole formulira svoje cilje: “The aim is multiplicity, not totality -- perspectival insight, not empyrean oversight. 
As a comparative history of literary culture, this project will examine the ‘empirical’ or material framework of ‘territories’, peoples, languages, and their institutions, as well as their urban centers as places of the production and reception of various literary cultures. 
Societies produce space as ‘territory’, as a manifestation of culture. 
In seeking to map such territory, the team is aware of the less than innocent nature of cartography and, indeed, of geography. 
Mapping has always been a way to make something exist for imperial eyes.” 
(Linda Hutcheon, Djelal Kadir, Mario Jane Fairfax. 
Valdes, Collaborative Historiography: A Comparative Literary History of Latin America, ACLS Occasional Paper, št. 35, 1966, str. 2.) 
Tako se zdi, da ima invencija, še zlasti ko gre za raziskave pojavov politične in kulturne kolonizacije, novo odprpto polje definiranja in razprave. 
-- Vse opombe v knjigi so avtoričine.

Viktor Žmegač v Zgodovinski poetiki romana obravnava spremembe v poetiki pustolovskega romana od antike do obdobja poetike realizma, vendar pa se ne dotakne vprašanja o tem, v kakšne namene uporabljajo roman v modernem času in v perifernih evropskih kulturah. 
Njegova analiza žanrskih elementov je izjemno uporabna, predvsem zaradi tistega, kar ima povedati o pripovedovalcu.(34) Žmegač se pri tem opira na delo mlajšega hrvaškega klasicista Darka Novakovića, ki je mojstrsko pojasnil nekatere probleme recepcije antičnega romana.(35) V tem primeru lahko iskreno obžalujemo, da "Slavica non leguntur". 
Jean-Yves Tadi (36) obravnava pustolovski roman prosopografično, vendar pa daje veliko pomembnih namigov za interpretacijo ideologije in invencije, ne prezre pa tudi širšega družbenega in političnega konteksta, s cvetočimi evropskimi nacionalizmi vred. 
Eno najzanimivejših ponovnih ovrednotenj pustolovskega romana najdemo v študiji Martina Greena s podnaslovom "An Etiology of a major genre". 
Green opredeli sedem zvrsti pustolovskega romana glede na tipe sujet in vsakega obdela po njegovem družbenem, političnem in ideološkem ozadju.(37) Za specifično diskusijo o ideološki rabi pustolovskega romana je Greenova študija ena najbolj bogatih. 

V močno shematično pripoved, kakršna je pripoved pustolovskega romana, se zvajajoče in posplošujoče klasifikacije in tipologije ne vključujejo zlahka. 
Da bi definirali tezaver, iz katerega se oblikuje ekonomija pripovedi, je veliko primernejše oblikovati nadrobni opis/katalog pripovednih postopkov.(40) Ali, bolje, pripoved pustolovskega romana je bolj zbrkljana kot strukturirana. 

Glavni stilistični postopek v tej ideološki invenciji je pars pro toto, ki je v roman vpeljan kot vodilni kod. 
Junak uteleša etnično ali nacionalno enoto. 
Njegova usoda je usoda skupnosti, njegova vzgoja je prehod od individualnega h kolektivnemu. 
V tej zvrsti romana je junakov ljubezenski interes kratko malo abstraktnejši simbol skupnosti: za junakinjo je značilen poseben etnični ali religiozni izvir, in junak s tem, ko jo ljubi in osvoji, osvoji za svojo skupnost tudi vednost in zavest njene skupnosti. 
Junak je torej mitizirani predstavnik povprečnega posameznika iz skupnosti, marsikdaj ga tare, da ne razume smisla vseh svojih pomembnih nalog, in ima marsikatero človeško napako. 
Junakinja je idealizirani duh skupnosti, deviška po duhu in duši, nezavedni ali vsaj ne povsem verbalni imetnik duhovnih kvalitet skupnosti. 
Če je tujka, potem uteleša najboljše lastnosti tujega (drugega), ki se potem reproducirajo v novem kontekstu. 
V tem ali onem primeru je junakinja orodje prihodnje proizvodnje skupnosti, ki je ni pokvaril nihče drug, tako da njena deviškost skupnosti zagotovavlja prihodnost. 
To je še ena oblika pars pro toto. 
Temeljna pripoved pustolovskega romana je nadgrajena do simbolne ravni, v glavnem zaradi velikanskega vpliva žanra in -- domnevno -- širokega občinstva, ki ga mora doseči. 

Najprej poglejmo, če so taka branja verodostojna. 
Brez pretiranih dvomov bi lahko rekli, da je Apulejev Zlati osel dober primer ideološke rabe, in imamo tudi tekst, ki je Apuleju verjetno rabil kot model. 
Lukijanov Osel (5) je neideološka fantazija, kratek roman ali novela, ki se poigrava z ljudskim verovanjem, erotičnim opisovanjem in čarovništvom in je začinjena s ščepcem satire. 
Apulejev veličastni literarni konstrukt se poigrava z zgodbo (pravljica o Psihi in Erosu) v glavni zgodbi in ima v zadnjem delu očiten ideološki obrat: apologijo kulta boginje Izis. 
Prejšnja primera kažeta, da bi lahko prvotni pripovedni model mutiral na razne načine in da je bila Petronijeva in Lukijanova uporaba žanra le ena od številnih različic. 
Lahko bi trdili, da je vsaka satirična raba (karnevalizacija) v bistvu nekakšna ideologizacija, subverzija optike in bistvena sprememba pri postavljanju žanrskih kod. 
Toda še prej si poglejmo manj znan primer žanrskih sprememb in ideološke investicije hkrati, ki so ga na ta način brali že sredi 19. stoletja. 

2. 

Češki avtorji so vse od 18. stoletja pisali pripovedi, ki so temeljile na poročilih o češki zgodovini. 
Jan z Hvezdy (s pravim imenom Jan Jindrich Marek) je napisal več zgodovinskih romanov, vseh s češko zgodovinsko tematiko. 
Popularni avtorji iz 19. stoletja, kakšna sta bila Karel Sabina in Josef Kajetan Tyl, sta oba pisala sodobne romane, ki so bili precej blizu tipu pustolovskih romanov Sueja ali Dumasa, hkrati pa sta objavljala romane, ki bi jih lahko označili za pustolovske/zgodovinske. 
Božena Nemcova je po drugi strani črpala iz tradicije literarnih interpretacij folkore, zlasti pravljice. 
Aloisa Jiraska najpogosteje primerjajo s Sienkiewiczem, zaradi dramskih del, kakršno je Gero, (drama o nestrpnosti in o bojih med Slovani in Germani, pogani in kristjani v 10. stoletju), predvsem pa zaradi vrste zgodovinskih romanov, zbranih v treh trilogijah: Med tokovi , Proti vsem , Bratstvo. 
Vaclav Beneš Trebizsky je z vrsto romanov o češki preteklosti glede na žanr blizu modelu Quo vadis?. 
Pravi predstavnik sodobnega pustolovskega romana je Jakub Arbes -- več njegovih romanov se zgleduje po modelu Julesa Verna. 
Njegov tip romana je Jan Neruda označil za romanetto. 

