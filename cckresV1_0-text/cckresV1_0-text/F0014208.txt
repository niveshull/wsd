Ameriški predsednik George Bush se je z ženo Lauro sinoči odpravil v Bruselj in s tem začel evropsko potovanje, svoj prvi obisk na tujem v svojem drugem predsedniškem mandatu. 
Srečal se bo z vodilnimi predstavniki Evropske unije, kar bo potrditev ameriškega priznanja, da nastaja enotnejša Evropa, ki bo tudi pomemben dejavnik v mednarodni politiki. 
Obenem bo to tudi simbolično opustitev politike tesnejšega sodelovanja le s posameznimi evropskimi državami. 
Prva srečanja bo imel že danes, v četrtek pa se bo v Bratislavi srečal še z ruskim predsednikom Vladimirjem Putinom.

