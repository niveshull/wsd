Nekatera bolezenska stanja lahko izboljša ali celo pozdravi - hrana. 
Če se na koži pojavljajo akne, se izogibajte mastni in sladki hrani. 
Jejte raje veliko temno zelene in oranžne zelenjave zaradi betakarotena, citruse, ki vsebujejo veliko vitamina C, in tropsko sadje, v katerem je veliko encimov. 
Mišične krče bodo pomirili kalij v bananah, vitamin E v avokadu, oreških in olivnem olju, maščobne kisline omega-3 v sardinah in kalcij v mlečnih izdelkih. 
Med napadom cistitisa popijte na dan vsaj 2,5 do 3 litre vode in 600 ml brusničnega soka, razredčenega z vodo, ter jejte veliko diuretične zelenjave, npr. zeleno in peteršilj. 
Ustni oprh odženeta dva stroka česna na dan, dodate pa ju lahko tudi kuhanim jedem. 
Privoščite si tudi jogurt, ki preprečuje širjenje okužbe z glivami iz rodu Candida. 

ni ga čez dober nasvet

V OKVIR

Nekatere terapije lahko maščobo začasno res premestijo, ne morejo pa je odpraviti. 
Strokovnjaki so prepričani, da ne bi, če bi hoteli proizvode za odpravljanje celulita prodajati kot zdravilo, za večino izmed njih nikoli dobili dovoljenja, saj dokazi, ki stojijo za trditvami o uspešnem delovanju, preprosto ne vzdržijo. 
MRC, Center za raziskovanje človekove prehrane v Veliki Britaniji, vsako leto porabi 2 bilijona funtov za zdravljenje debelosti. 
“Če bi resnično obstajalo zdravilo, ki bi požiralo maščobe iz telesa, bi ga predpisovali brezplačno,” zatrjuje predstavnica centra dr. Susan Jebb.

Color Fresco

Romualdo Priore, kreator nove pomladno-poletne Orlanove kolekcije ličil Znith, si je zamislil žensko kot kraljico, ki se spušča s Sonca. 
Z umetniškim občutkom za popolnost je njen obraz oblil z valujočimi žarki sonca, kožo zaznamoval z nadihom čutnega, bisernatega prahu in poudaril čutne ustnice. 
V razkošnih Znitovih barvah pavjega perja se letos igrajo svetloba in sence. 
Vihrave in mogočne se čez dan lesketajo v sončni luči in kot tolmuni svetlobe razsvetljujejo mrak ponoči. 
Čudovito!

V hollywoodskem 'parku' studiev Universal so ugotovili, da je ogled legendarnega King Konga za majhne otroke precej škodljivo dejanje. 
Malčki so ob pogledu na orjaško opico od strahu namreč doživeli pravcati šok. 
Po novem pa je to povsem drugače - otroci ob popularnem King Kongu povsem sproščeno uživajo, in to po zaslugi pomirjujočega vonja banane. 

Hitro in učinkovito do ploskega trebuha

