Ciprski predsednik Dimitris Christofias je v imenu celotnega ciprskega naroda, z občutkom spoštovanja in iskrenega prijateljstva izrekel predsedniku dr. Danilu Türku dobrodošlico na Cipru. 
Slovenski predsednik se je zahvalil za topel sprejem. 
Dejal je, da na Ciper prihaja z velikim občudovanjem do prebivalcev Cipra in z željo, da bi se problemi, ki spremljajo razvoj Cipra, razrešili. 
Predsednika sta ocenila, da se odnosi med Ciprom in Slovenijo dobro razvijajo in se zavzela za nadaljnjo poglobitev sodelovanja na vseh področjih.

Predsednik republike dr. Danilo Türk si je na Gmajnicah pri Ljubljani ogledal predstavitev dela in opreme Posebne policijske enote in Oddelka za šolanje službenih psov v Policijski akademiji. 
Srečal se je tudi z generalnim direktorjem policije Jankom Gorškom in državnim sekretarjem Ministrstva za notranje zadeve Damjanom Lahom.

Veliki filozof 20. stoletja Ludwig Wittgenstein je nekje pripomnil, da je naš čas takšen, da v njem ni pravih vrednot, če pa bi že bile, ne bi imele vrednosti. 
Seveda ni imel prav. 
In seveda je bila njegova misel mišljena kot provokacija. 
Vendar pa je od nas zahteval, da ves čas razmišljamo o vrednotah in vrednosti kritično, premišljeno, globoko.

V takih razmerah, kakršne so današnje, je že prav, da od časa do časa zelo resno pogledamo vase, v to, kar našo slovensko družbo in moderno evropsko družbo konstituira, in da se v tej luči vprašamo, kaj so naše prave vrednote in kaj je prava vrednost teh vrednot. 
Za človeštvo nikoli ni bilo in tudi danes ni pomembnejših vrednot od tistih, ki so povezane s spoznavanjem narave, s spoznavanjem človeka samega in z realnim omogočanjem človekovega izboljšanja, izboljšanja njegove usode, izboljšanja njegove biti.

S tem bi rad še enkrat čestital vsem, kot pravite tukaj, Krkašicam in Krkašem, kajti vem, da vsi skupaj ustvarjate to veliko vrednost za slovenski narod in slovensko državo. 
In rad bi vam zaželel vsem skupaj še veliko uspeha v prihodnje, s tem pa seveda tudi našemu narodu in naši državi. 
Hvala.

Predsednik republike je zato slovenski gradbeni stroki izrekel priznanje za uspešno izgradnjo 450 km modernih avtocest. 
Izpostavil je, da je gradbena stroka postavila Slovenijo na zemljevid evropskih prometnih poti, med koristnimi učinki nacionalnega programa izgradnje avtocest pa je omenil tudi zmanjšanje števila prometnih nesreč ter pridobitev znanja in izkušenj na področjih, povezanih z velikimi investicijami.

Predsednik Republike Slovenije dr. Danilo Türk položi venec k Spomeniku žrtvam povojnih pobojev iz leta 1945 na pokopališču Dobrava na Teznem

Posledice I. svetovne vojne so segle daleč preko svojih vojaških in političnih meja. 
Spremenile so zavest in ustvarile razmere za sprevrženo pojmovanje države in državne oblasti. 
Država je postala instrument priprave na novo vojno, na nove vojne – in zato vir ogrožanja človekove svobode in civilne družbe. 
In nove vojne so sledile.

V svojem nagovoru je izpostavil, da je slovensko okolje zaradi zgodovinskih razlogov relativno konservativno, ko gre za neposredne tuje investicije. 
Spomnil je, da je bila Slovenija več desetletij del gospodarskega sistema, ki je temeljil na nadomeščanju uvoza z lastno proizvodnjo brez znatnega vključevanja neposrednih tujih investicij. 
Po osamosvojitvi pa je izbrala gradualistični pristop, ki je prispeval k ohranitvi precej konservativne mentalitete in še danes vpliva na naše gospodarsko in politično razmišljanje.

Na splošno gledano za gradbena podjetja velja enako kot za ostalo gospodarstvo. 
Lastniki in vodstva podjetij se morajo zavedati, da jim preživetje zagotavlja vlaganje v zaposlene in v razvoj. 
Cestna infrastruktura je kot del živega organizma: vseskozi se spreminja in prilagaja, zato bo tudi v prihodnje potrebno hitrejše uvajanje sodobnih prometno-informacijskih tehnologij za upravljanje in vodenje prometa, še posebej, ker tovorni pomet na 5. in 10. koridorju neprestano narašča.

spoštovani prof. dr. Rado Bohinc, rektor Univerze na Primorskem,

Slovenija želi biti odgovorna članica mednarodne skupnosti in dober državljan sveta. 
Ta želja vsebuje številne naloge in ena od pomembnejših nalog v tem okviru je skrb za to, da bo Slovenija tudi dobra donatorka mednarodne pomoči.

Predsednik Türk je poudaril, da Slovenija že ima tak dogovor v okviru zavezništva Nato in da ne vidi razlogov, zakaj bi na tem področju potrebovali kakšno spremembo. 
Predsednik je še izrazil prepričanje, da bosta slovenski premier in hrvaška premierka pojasnila, kaj sta imela v mislih v tem primeru, in da bo v prihodnje o takšnih idejah še potekala razprava.

Predsednik je spomnil na svojo humanitarno akcijo pomoči otrokom, ki so bili prizadeti v vojni v Gazi na Bližnjem vzhodu. 
Izpostavil je, da se je do sedaj v slovenskem centru za rehabilitacijo invalidov URI Soča zdravilo okrog 50 palestinskih otrok, ki so v vojni izgubili svoje ude in so v hudih težavah, k izboljšanju njihovega življenja pa jim lahko pomaga le najboljša strokovnost in skrb. 
Predsednik je dodal, da so pri projektu sodelovali prijatelji iz Gaze, Jordanije, Izraela in Egipta.

Predsednik dr. Danilo Türk se je zahvalil za topel in prijateljski sprejem in za zanimive pogovore, ki sta jih imela s sogovornico. 
Izpostavil je, da je Slovenija v preteklih letih intenzivno prilagajala svoj sistem zelo zahtevnim mednarodnim organizacijam, ki jih je omenila švicarska predsednica. 
Dejal je, da Slovenijo zanimajo bogate izkušnje, ki jih ima Švica pri oblikovanju različnih politik, ki segajo od področja financ, gospodarskega svetovanja in drugih oblik gospodarskega sodelovanja, do področja migracij, kjer ima Švica dolgo zgodovino izkušenj in zelo izdelane politike.

