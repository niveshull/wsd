Osebne pravne težave so lahko dovolj naporne in zapletene že v okviru ene same pristojnosti sodišča. 
Če pa sta vpletena dva ali več pravnih sistemov, lahko postanejo še težje rešljive, zlasti ob ločevanju družin. 

Kako bi reševali ta čezmejni primer?

Ko pride do izvrševanja obsodb in drugih odločitev sodišč, so v teku ukrepi za zagotovitev, da se odredbe sodišč v eni državi članici (naložitve glob, zaplenitev premoženja ali odvzem določenih pravic storilcem kaznivega dejanja) izvršujejo po vsej Uniji. 
Zopet je načelo vzajemno priznavanje nacionalnih sodb sodišč, tako da razlike v nacionalnih pravnih praksah ne morejo preprečiti, da so storilci kaznivega dejanja privedeni pred sodišče.

Uloviti storilce kaznivega dejanja in njihova privedba pred sodišče sta eno; evropsko področje pravosodja pa mora zagotoviti tudi popolno zaščito pravic obtoženih. 
Imeti morajo dostop do pravnega svetovanja in po potrebi do storitev tolmača. 
Obstajati morajo ustrezni postopki za pridobivanje dokazov, dogovorjena pravila o začasnem priporu in o sodnem postopku v odsotnosti obtoženega. 
EU mora skratka sprejeti določene minimalne pravosodne standarde.

Strožje obravnavanje ilegalnega priseljevanja obsega tudi krepitev zunanjih meja EU. 
Te meje upravljajo številni različni nacionalni organi oblasti – vključujoč mejne straže, policiste in carinike – in sproženih je več pilotnih projektov za izboljšanje njihovega medsebojnega sodelovanja. 
Države s še posebej dolgimi obalami ali kopenskimi zunanjimi mejami lahko prejmejo posebno pomoč EU.

