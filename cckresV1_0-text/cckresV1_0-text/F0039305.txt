"Carmen", balet v dveh dejanjih s koreografijami Fredyja Franzuttija je uspešnica baletnega ansambla Balletto del Sud. 
Produkcija spada v serijo koreografiranih izvedb znanih opernih predstav, ki predstavljajo specializacijo tega ansambla, ki deluje od leta 1995 kot skupina izbranih italijanskih in tujih plesalcev. 
Carmen po noveli Prospera Mérimée ja je zgodba o usodni fascinaciji cigaretarice Carmen, ki privede do skrajnih posledic ljubezenske strasti naivnega narednika Don Joséja. 
Zaslovela je v operni različici, s katero jo je v prepoznavnem španskem slogu ovekovečil skladatelj Georges Bizet. 
Njegova glasba je tudi osnova baleta, ki ob najbolj znanih motivih opere uporablja tudi glasbo Albeniza, Chabriera in Masseneta. 
Balet tolmači zunanji pogled na eksotiko španskega okolja na križpotju muslimanske, krščanske in židovske kulture sredi tipično mediteranskih toposov. 
Predstava ansambla Balletto del Sud je že doživela preko 40 uspešnih ponovitev v Italiji in tujini.

Svet, ki ga želimo: začenja se 2.marca italijanska turneja društva Emergency, kjer bo govora o miru, demokraciji in človečanskih pravicah. 
Pogovore bo vodil GINO STRADA, ustanovitelj društva Emergency.

