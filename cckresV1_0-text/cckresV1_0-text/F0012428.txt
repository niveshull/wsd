Dokazi izginule resničnosti

Rimsko dobo so predstavili z najnovejšimi naselbinskimi odkritji v starem mestnem jedru, z grobiščem iz Bobovka, vilo rustiko iz Rodin in steklarsko delavnico iz Khislsteina. 
Vrhunec razstave pa je prikaz dobe naseljevanja Slovanov na območju Gorenjske. 
Razstavljena razkošna konjeniška oprema iz Bašlja je po vrednosti primerljiva le z velikomoravskimi in starohrvaškimi knežjimi najdbami. 
Številni predmeti (nakit, orožje) iz te dobe dokazujejo navzočnost plemenske aristokracije kneževine Carniole. 
Razstava se konča z maketo mesta Kranj, ki jo je izdelal Ivan Selan leta 1933, na kateri so z laserskimi žarki označena arheološka najdišča.

