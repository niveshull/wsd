Usmiljenje in vislice

Zgodovinska raziskovanja o siromaštvu se v veliki meri uporabljajo problematiko in metod, ki so jih izdelale ekonomija, sociologija in demografija. 
Prav družbene vede so se lotile za to knjigo ključnega problema - družbenega obsodbe siromaštva.

Prvič, značilna je že vidik teh razmišljanj o siromaštvu. 
V njih je bilo izločeno namreč določeno območje okolja bede, v katerem se je "siromaštvo križalo z nedovoljeno dejavnostjo". 
Tej "nevarni skupini" so pripisovali negativni naboj slabega slovesa, ki se je razširil na vse reveže. 
Med nadaljnjimi razmišljanji se bomo morali lotiti doktrinalnih stališč glede revežev in to tako, da bomo razlikovali reveže, ki "zaslužijo podporo" od preostalih - že vnaprej pa bomo pokazali trajnost nekaterih odnosov v razmišljanjih o siromaštvu. 
V primeru srednjeveškega razpravljanja je šlo za opredelitev posebnih varovancev dobrodelnih ustanov in individualnega usmiljenja, v novoveški literaturi pa gre nasprotno za utemeljitev negativnih stališč do siromaštva, vendar v obeh primerih delujejo merila, ki reveže ocenjujejo; tu ne gre za namen srednjeveških ali novoveških piscev, ampak za družbena stališča, ki jih opisujejo ali izražajo. 

Materialni napredek zadnjega stoletja ni izpolnil optimističnih upanj ideologov industrializma, ki so bili prepričani, da bo tehnološki razvoj avtomatično privedel do obilja dobrin in do njihove pravične razdelitve. 
V planetarnem merilu povečanje števila ljudi uničuje vizijo splošnega obilja dobrin; tega so deležne maloštevilne države, ki v tem razvoju vodijo, vendar se tudi pri njih ohranjajo kontrastne premoženjske neenakosti. 
Hkrati z razvojem produkcije dobrin raste tudi njihovo zapravljanje. 
Naravne zaloge, energetska moč in človeško delo so v veliki meri usmerjene k popolnoma drugačnim ciljem, kot pa je zadovoljevanje človeških potreb. 
Načela pravičnosti zato niso uresničena niti v merilu posameznih držav niti v svetovnem merilu. 
Pa tudi velikanski napredek ustvarja v človeški zavesti občutek pravičnosti, z njim hkrati pa postaja vedno bolj splošno prepričanje, da beda posameznikov ali skupin, držav ali celin uničuje naravni red. 

Končno je samotarstvo prvina, ki puščavnike izloča iz družbe; pomeni torej (posebno ko ga spremlja obveza molka) zanikanje vsakršnih družbenih stikov. 
Kult puščavnikove svetosti pa v družbeni zavesti vendarle deluje. 
Kolikor se torej večinoma to tudi dogaja, je treba tudi opozoriti, da vzbuja zunanji videz puščavnika in njegovo mesto ter način življenja tudi občutek strahu in nelagodja v družbi. 
Sv. Haimrada iz švabskega so povsod preganjali, ker je njegov videz in njegov način, kako se je obračal na ljudi, vzbujal strah in jezo - dokler ni končno našel zatočišča v puščavniški kolibi, kjer si je pridobil naklonjenost okolnega prebivalstva.

Tudi mestni zidovi so bila ena izmed determinant razmestitve siromaštva. 
Razvoj mestnega okolja v poznem srednjem veku je šel po poti gradnje naselij zunaj zidov, ustanavljanja predmestij. 
V družbeni strukturi "predmeščanov" je bila najbolj vidna odsotnost gornje plasti. 
Na splošno je bila premožnost prebivalcev predmestij nižja, pa tudi njihove pravice so bile omejene. 
Zbirališča siromaštva so tu velika in zajemajo najbolj revne kategorije najemnih delavcev pa tudi potepuhe.

Periodizacije, ki jih uporabljajo historiografi, in še pogosteje historiozofi, se običajno poslužujejo poljubnih pojmov. 
Splošno zgodovino - če nam ta pojem pomeni makrozgodovinska raziskovanja - odlikuje neprekinjenost procesov. 
Makrozgodovinska raziskovanja zlahka najdejo oporo v periodizacijskih okvirih, ki jim lahko rečemo, da so naravna: življenjski podatki opisanega posameznika, dejanja, ki spodbujajo ali razrešujejo raziskovano institucijo. 
Tudi v tem primeru se neprestano vpleta poljubnost razdelitev, kar pomeni le beg. 
Če se zatečemo k pojmoma "mladost" ali "zrelost" posameznika, kar ima drugačen pomen v posameznih epohah in različni družbenih okoljih, ali k pojmu "razcveta" ali "propada" institucije, za čemer se v vsakem primeru skriva zgodovinarjeva vrednostna sodba, ki opravlja svoje reze in grupiranje prestavljenega gradiva pa tudi pripovedi. 
Ko obravnavamo usodo velikih množic - razredov, narodov ali družb - se ne smemo zanašati na nobene delitve, ki smo jim dali ime "naravne". 
Vsaka časovna delitev se zdi rez v živo tkivo: v razsežnosti množičnih pojavov je neprekinjenost na prvem mestu. 
Dramatični dogodki ostajajo na plasti epifenomenov zgodovinskega procesa, noben od njih pa ni sam po sebi determinanta spremembe ali pričevanje novega stanja množic, o katerih govorimo. 
Šele redukcija geneze in posledic takega dramatičnega dogodka na merilo velikosti omogoča opredeliti njegov izgovor, ustaliti stopnjo njegove tipičnosti. 
Neprekinjenost, ki jo opazimo v množičnih procesih nikakor ne pomeni, da v razsežnosti množičnih usod ni spremenljivke. 

Stanje, o katerem poročajo davčni seznami med 14 in 15. stoletjem za mesta, se je še bolj zaostrilo v 16. stoletju. 
Temeljne spremembe v krivulji družbene lestvice vodijo od srednjih k najnižjim skupinam, ki so vzporedne z naraščajočo koncentracijo bogastva. 
To zadeva predvsem mesta, ki kažejo precejšnjo dinamiko v trgovskem in proizvodnem razvoju, kar se kaže tako v velikih kot manjših mestih. 
Bruselj je leta 1437 imel 10% gospodinjstev, označenih za siromašne, leta 1496 jih je bilo že 17% in leta 1526 - 21%. 
Majhna mesta bruselskega okrožja kažejo celo bolj drastičen razvoj: leta 1437 so tu med reveže prištevali 9% družin, konec stoletja najdemo v tej kategoriji 30%, leta 1526 pa že nad 34%. 
Opozoriti je treba na nepopolno ustreznost te podobe z mestno stvarnostjo - saj je zunaj zapisov v davčnih knjigah ostalo še določeno število družin, ki so živele v mestih, posebej v predmestjih, a jih opazovanje ni zajelo in so sodili v najbolj siromašno plast mestne družbe. 

To sicer ni nič novega v dejavnosti beneških oblasti. 
Ustanove sanitarnega nadzorstva (provveditor alla sanità) že od zatona 15. st. natančno nadzirajo imigracijo v mesto. 
Epidemija leta 1528 je prisilila beneške oblasti k analognim ukrepom, vendar v precej večjem merilu.. 
Po dolgih razpravah 13. 3. 1528 so sprejeli odločitve v skladu s predlogi posebne komisije. 
Predlagala je namreč gradnjo treh ali štirih začasnih zavetišč ali pribežališč za siromake, kjer bi lahko prenočevali na slami. 
Tam se morajo zbrati vsi siromaki, prepovedano je namreč beračenje po ulicah in po hišah z grožnjo zaporne kazni, tepeža in izgona iz mesta. 
Prevozniki morajo obvestiti vse, ki sedajo na njihove ladje in so se napotili v mesto, da je v Benetkah prepovedano beračiti. 
V bodoče v nova zavetišča ne bodo več sprejemali beračev - prišlekov zunaj mesta. 
Glede na tiste, ki so že v Benetkah ne bodo razlikovali med "svojimi" in "tujimi". 
Za vzdrževanje teh špitalov zavetišč so uvedli poseben davek, ki ga bo pobiral po župnijah župnik hkrati z dvema posvetnima prisednikoma in ga izročil provveditori alla sanità. 
Seznam tistih, ki se izmikajo plačevanju tega davka, bo prebran s prižnice v času maše ob praznikih. 
Mestne oblasti so sprejele odgovornost za prehrano siromakov prav do junija, tj. do najbližje žetve. 
Po tem roku bodo siromaki iz špitalov prepeljani na Terra Ferma z ukazom, naj se vrnejo domov pod grožnjo, da bodo obsojeni na tepež od San Marka do Rialta, če jih bodo zalotili v Benetkah pri beračenju.

Dvajseta leta pomenijo težko preizkušnjo za mesta vse dežele. 
V takih, kot je Ypres, elementarne nesreče, povezave lakote z epidemijami, razkrivajo pomanjkljivosti mestnega življenja ter povzročajo pomanjkanje dela ter obubožanje obrtnikov. 
Septembra leta 1525 se je mestni svet lotil generalne reforme dobrodelnih institucij; mestna odredba decembra tega leta je podrobno opredelila načela začete reforme in naročila, da jo je treba takoj realizirati.

Edikt za Nizozemsko je Karel razglasil v Gandaviji 6. 10. 1531 in je zelo obsežen, kar je nemara posledica dokumentov nizozemskih mest. 
Deveti člen edikta razlaga motive, zaradi katerih se je kralj odločil zanj. 
Prvi je število beračev: v deželo prihaja zdaj tako veliko število siromakov, kot še nikoli poprej. 
V nadaljevanju pa edikt že razlaga nekatera načela družbene filozofije: "Izkušnja uči, da bodo v primeru, ko je dovoljeno vsem brez razlike Šindifferement - poudaril BGĆ beračiti in moledovati za podporo, nastale različne napake in prestopki, ker se bodo berači predali brezdelju, kjer je začetek vsega zla; hkrati s svojimi otroki bodo zavrgli obrt ali opravila s katerimi bi si lahko pridobivali sredstva za življenje, posledica pa je, da se bodo predali zlemu in zločinskemu življenju, svoje hčerke bodo spravili v siromaštvo in nesrečo, in izpostavili jih bodo vsem zločinom in grehom; in razen tega, da so mladi in telesno zdravi, bodo popolnoma sprijeno dobivali to, kar bi bilo sicer razdeljeno med starce, bolnike, nebogljene in tiste, ki so v skrajni stiski". 
Tako se je cesar odločil, pomagati Nizozemski in uvesti red v interesu javnosti, preden jo je zapustil. 
Tej razlagi namena edikta je dodana še dopolnitev: "... vendar pa predvsem zato, da bi bili ubogi bolniki in drugi siromaki, ki ne morejo sami zaslužiti za svoje življenje, prehranjeni in vzdrževani v hvali in po božjem redu našega Zveličarja. 
Iz resnične ljubezni in usmiljenja smo to odredili in odločili, kakor sledi". 
Označena je torej nujnost urejevanja problema beračev, ki je dobil take razsežnosti, da so že ogrozile javni interes, hkrati pa je edikt poudarjal nadaljevanje tradicionalne krščanske milosrčnosti.

Cesarski edikt predvideva daljnosežno avtonomnost mestnega skrbstva nad siromaki. 
V dokumentu so očitni znaki sporov in nasprotij o tem, ali je nadzorovanje razdajanja miloščine, pooblaščanje, da to delajo posvetne oblasti in prepoved beračenja ter s tem povezano preganjanje beračev, v skladu z zapovedmi religije in cerkvenega nauka . 
V tem dokumentu niso samo vidni doktrinarni nemiri, ampak tudi rezultati prvih izkušenj mestne reforme. 
Lahko domnevamo, da zadnji poziv duhovščini, naj se ne poteguje za siromake, izhaja iz teh izkušenj. 
Prenos skrbstva za siromake s cerkvenih ustanov na posvetne je očitno povzročal napetosti. 
Cesarski edikt je bil v tej zadevi dosleden: polni nadzor na družbenim skrbstvom naj opravlja določena komisija, finansiranje skrbstva za siromake pa mora biti zagotovljeno z ustanovitvijo osrednjega sklada. 
Odredbo z leta 1531 je treba torej priznati za jasno izražen program sekularizacije družbenega skrbstva, ki se ne obrača niti proti tradicionalnim prerogativom cerkve, niti proti cerkvenemu imetju, a hkrati predvideva delež ali sodelovanje duhovščine v reformi. 
V tem duhu so napisane tudi odredbe o siromakih, ki jih je Karel V. izdal v naslednjih letih.

Odredba parlamenta pa ni imela splošno državnega značaja, čeprav je očitno, da je vplivala na odločitve in dejavnost sodnih in policijskih oblasti v celotni francoski monarhiji. 
Toda problem skrbstva nad siromaki je v celoti prepuščen krajevni pobudi. 
Načelo odgovornosti vsakega naselja za svoje siromake je sestavni del nauka, ki noče imeti družbenega skrbstva za obveznost državnih oblasti. 
Leta 1586 je v odgovoru na enega izmed "zvezkov pritožb", ki je prosil za pomoč kraljevsko blagajno za družbeno skrbstvo, kralj odgovoril, da ne bo namenil nobenih skladov za prehranjevanje siromakov, kajti "... to je zadeva milosrčnosti in pobožnosti, ki ju dobri državljani morajo kazati do svojih bližnjim, kot se to spodobi dobrim kristjanom". 
Kraljeva posredovanja na področjU družbenega skrbstva imajo aktualistični značaj (kot npr. tedaj, ko je kraljevi ordonans januarja leta 1545 naročal mestnim pariškim oblastem, naj organizirajo javna dela za zaposlovanje siromakov, ki brez dela prihajajo iz Pikardije in Champanije), samo načelo, da se morajo siromaki prehranjevati v mestu, kjer prebivajo, je javno razglašeno s kraljevo odredbo (kar je potrdil ordonans z Moulinsa februarja leta 1566). 
Realizacijo tega načela in reorganizacijo družbenega skrbstva so uresničevala sama mesta: centralizirajo družbeno skrbstvo, ustanavljali so urade za siromake in zagotavljali finančne temelje za njihovo delovanje ter sprejemajo posebne davke ali tudi "takse" v ta namen.

1. 
Vsi sposobni za delo, ki nimajo stalnih dohodkov niti ne opravljajo kakšne obrti, in živijo v brezdelju in klateštvu, morajo v osmih dneh zapustiti mesto ali pa si najti gospodarja;

"Aumône générale".

Predlogi v pozivu Krščanskemu plemstvu kot tudi leisinške uredbe so nastale na podlagi konkretnih družbenih izkušenj mest poznega srednjega veka, ki so spričo naraščajočih razsežnosti siromaštva kot družbenega pojava in ob okrepljenih grožnjah klateštvu zavoljo javnega reda, uporabljala tako kaznovalne kot tudi dobrodelniške spodbude. 
Te izkušnje to bile vzorec tudi za ustvarjalni Lutrov program v zadevi siromakov.

Posebno poglavje je Vives posvetil obrambi pred očitki, na katere bodo naletele nove dobrodelne ustanove in nova mestna družbena politika. 
Predvideval je namreč, da bodo nekateri branili siromake pred grožnjo izgona, drugi pa bodo navajali besede evangelija: Pauperes semper habebitis vobiscum in končno bodo tudi sami siromaki neprijazno sprejeli spremembo svojega načina življenja in nujnost dela. 
Te očitke in neprijaznost je treba zavrniti, da bi se odločno znebili beraške nadloge. 
Iz uresničenja tega programa reform izhajajo namreč bistvene koristi za skupno dobro, tako glede zdravstvenih pogojev v mestih kot tudi za to, da bi preprečili prihajanje ljudi iz hudodelskih okolij: mesto brez beračev zasluži občudovanje in njegova slava bo vedno večja.

K odstranitvi beračev z rimskih ulic se vrača papeška administracija ob koncu 17. stoletja. 
Inocent XII je ustanovil Ospizio Generale de 'Poveri in namenil za ta cilj papeško palačo v Lateranu. 
Strogo oblikovane odredbe so prepovedovale beračenje po mestnih ulicah pa tudi dajanje miloščin beračem. 
Posebna kongregacija bi se morala lotiti izvajanja reforme in nadzorovanja življenja v hospiciumu. 
Napravili so sezname siromakov, zbrali so jih na enem mestu in spet je šla po ulicah Večnega mesta slavnostna procesija, ki je v triumfalnem sprevodu vodila berače v zavetišče. 
Siromaki naj bi v njem po svojih močeh delali, torej tkali, šivali nogavice in delali nizke čevlje ter sekali polena. 
Nasledniki Inocenta XII so ustanovo razvijali dalje, priključili so zavetišču Ospizio Generale še druga zavetišča za sirote in starce. 
Uresničevanje te politike pa se je nenehno srečevalo tako s finančnimi kot tudi organizacijskimi težavami, saj je moralo kar naprej premagovati odpor beračev, pa tudi dajalci miloščin se niso podrejali odredbam; papeški dekret iz leta 1774 dokazuje, da so kljub dotedanjim naporom berači in klateži še vedno na rimskih ulicah. 
Ideja "koncentracije" beračev pa je postala že trajna struktura papeške družbene politike v Rimu.

Londonski Bridewell je bil organiziran po načelu varovane in strogo nadzorovane manufakture. 
Nabor delovne sile je imel prisilni značaj, pa tudi sama organizacija dela je terjala nadzor in zaporniško disciplino. 
Protiberaška in protiklateška represija pa tudi družbeno skrbstvo so bili v Londonu kot rezultat reforme iz let 1552 - 1553 razdeljeni na nekaj specializiranih špitalov. 
Tiste med klateži, ki so jih vodili v Bridewell in so jih priznali za bolne, so pošiljali v špital Sv. Jerneja ali Sv. Tomaža. 
Špitali so sodelovali pri represivnem delovanju, pri Sv. Tomažu so takoj po ozdravljenju predali brezdelneže telesnemu kaznovanju, vsi špitali so nadzorovali prepoved beračenja. 
Toda Bridewell je imel v okviru tega novega sistema izključno nalogo delovnega mesta. 
Tu so bili organizirane delavnice različnih specialnosti, zanje so skrbeli specializirani obrtniki. 
Suknar, ki je nadziral suknarske delavnice je zagotavljal surovino, pravilno delovanje orodij ter prodajo produktov - pod nadzorstvom enega izmed špitalskih administratorjev. 
Pri nakupu izgotovljenih izdelkov iz špitala so imeli prednost cehi, kar naj bi obvarovalo mestne obrtnike pred nelojalno konkurenco. 
Posameznim delavnicam so dodelili tudi kuharje, ki so morali skrbeti za prehrano zaposlenih. 
Najhujše klateže so zaposlili pri delu v mlinih in v pekarnah, kjer so bili delovni pogoji težki, vendar delo ni zahtevalo kvalifikacije, ampak samo fizično moč.

Delo je preživelo svoje neposredne ustvarjalce. 
Društvo Sv. Zakramenta, ki so ga nasprotniki imenovali "kabala pobožnjakarjev" je Mazarini razpustil, toda pariški Generalni špital je ostal in širil svoje delovanje.

Leta 1666 so v zavetiščih pariškega Generalnega špitala organizirali delavnice. 
V tem letu objavljena brošura ugotavlja, da "kljub odporom ni v nobenem domu špitala siromakov, ki ne bi bili zaposleni, z izjemo hudo bolnih ali popolnoma nebogljenih. 
K delu slijo celo starce, pohabljence in paralitike. 
Od časa tega splošnega dela je disciplina boljša in tudi vel je pobožnost med reveži". 
Delali s celo v zavetiščih za otroke pa tudi v domu Scipiona, kjer so nosečnice tkale in pletle.

Gianmaria Ortes, ki ga je imel Marx za enega najpomembnejših ekonomskih piscev 18. stoletja, je leta 1774 zapisal: "Bogastvu naroda ustreza njegovo prebivalstvo in njegova revščina njegovemu bogastvu. 
Delavnost enih je vzrok za brezdelje drugih. 
Siromaki in brezdelneži so nujni produkt bogatih in delavnih". 
S temi besedami je beneški samotar izrazil prepričanje, da je revščina naravni pojav in da je sestavni del družbenega reda. 
To stališče se seveda ne ujema s srednjeveškim sprejemanjem mesta siromakov v okviru posebne delitve funkcij in nalog v krščanski družbi. 
Razlikuje se tudi od zgodnje novoveškega pismenstva o siromake. 
Drugačnost razpravljanja o siromakih v drugi polovici 18. stoletja je izhajala iz dejstva, da je pretresala druga vprašanja, kot so bila prejšnja. 
Tu ni šlo več za iskanje sredstev, kako bi pregnali družbeno nadlogo siromakov in klatežev, ampak predvsem za raziskovanje in razumevanje siromaštva kot množičnega pojava, torej za opredelitev njegovih vzrokov in njegovega mesta v novoveškem ekonomskem sistemu. 
Ta sprememba načina mišljenja o siromakih in o siromaštvu sodi v zgodovino družbene misli in jo je mogoče raziskovati le v zvezi z miselnim gibanjem tega časa. 
Očiten vpliv je imelo tu tudi opazovanje družbene stvarnosti; siromaštvo kot pojav je spremenil svoj značaj, dobival je dramatične razsežnosti, v razmišljanja o zgodovinskem napredku je vnašal nemir in negotovost .

Takoj po veliki krizi leta 1930 je Franklin D. Roosevelt trdil, da tretjina prebivalstva ZDA trpi zavoljo pomanjkanja hrane in obleke. 
Trideset let pozneje je Harrington ocenil tisti del prebivalstva, ki živi v pomanjkanju, na 25 - 30%. 
V poznejših ameriških raziskovanjih so poskušali utrditi statistične kazalce glede na višino dohodkov - leta 1965 so sprejeli za mejo tri tisoč dolarjev letnega dohodka za štiričlansko družino ali tisoč petsto za eno osebo (M. Orhansky). 
Deset let pozneje je bilo pri ustreznem zvišanju kazalcev dohodka sorazmerje siromašnih družin v ZDA nekaj nižje. 
Podobnega namena, namreč označiti mejo siromaštva glede na raven dohodkov, so se lotili tudi v Angliji in prišli do sklepa, da okoli 10% prebivalstva živi pod to mejo. 
Za mnogo bolj ustrezno kot merjenje dohodkov se je izkazalo raziskovanje, ki je povezalo dohodke in strukturo izdatkov ali potrošnje (zaradi Englove teze iz leta 1857, da je delež izdatkov za prehrano v družinskem proračunu obratno sorazmeren stopnji premožnosti).

V odkrivanju siromaštva v industrijskih družbah se izrazito kaže temeljna sprememba v družbenih razmerah. 
Predmet tega odkrivanja ni položaj posameznikov ali družin, ki so brez življenjskih sredstev in pričakujejo podporo, ampak položaj skupin, okolij in razredov, katerih življenjsko raven in udeležbo pri razdelitvi dohodkov označuje zapostavljenost in katerih stanovanjski pogoji so pod dejansko sprejetim minimumom.

Joahim in siromaki. 
V tipičnem pejsažu srednjeveškega mesta je tu prikazano dejanje milosrčnosti. 
Podoba beračev je izrazito realistična. 
V ospredju je berač, ki se opira na bergle in njegova pohabljenost je zadosten argument za dobivanje podpore; poleg njega je ženska in moški z romarskimi znaki (školjka). 
Druga skupina beračev v ozadju vzbuja vtis vaške družine, ki je prisiljena živeti od miloščine.

Str. 133

Emblem Aumône General v Lyonu. 
Simbolika tega znaka lyonske dobrodelne ustanove, ki ga že od leta 1539 poznamo iz publikacij, iz dokumentov o siromaštvu in na puščicah za milodare, je prozorna. 
Ženska s tremi otroci, ki radodarno razsipava novce iz mošnjička, je simbol milosrčnosti. 
Podoben je tudi simbolni pomen pelikana, ki sedi ženski na glavi; s kljunom si odpira rano na prsih, da bi lahko mladiče nasitil s svojo krvjo. 
Značilna je povezava tega emblema z lyonskim grbom, kar poudarja mestni značaj nove dobrodelne ustanove. 

Str. 223

Vislice. 
Vislice so stalno se ponavljajoča prvina tradicionalnega evropskega pejsaža. 
Telesa obešencev so dolgo časa visela na vislicah za mesti in ob javnih cestah, da bi strah pred kaznijo nadomestil šibkost represivnega aparata. 
Strah pred vislicami naj bi bil tudi ovira za obrambo bogatih pred revnimi.

