Ime arhitekta Jožeta Plečnika se je v zadnjem času zarezalo v kulturno zavest Evrope in sveta bolj kakor ime kateregakoli slovenskega umetnika. 
Zdi se, kot da so se v 20. stoletju razmere spremenile in vsaj začasno potisnile na površje umetnostne dosežke iz nekaterih področij, ki so tradicionalno veljala za obrobna in so jih od pradavnine oblivali le posamični rokavi in stranski tokovi umetnostnih pobud, ki so se rojevale v velikih središčih Italije, Francije ali Nemčije. 
Obdobje modernizma z množico vsakovrstnih avantgard pa je v marsičem spremenilo to utrjeno podobo, da ne rečem hierarhijo v evropski umetnostni geografiji. 
Ne samo da so se avantgarde pojavile nepričakovano - tudi na umetnostno tradicionalno nevodilnih področjih, sta njihova številčnost in glasnost dodobra spremenili razmerja, podrla sheme in s tem odprla pot različnim umetnikom, modernistom iz obrobnih, do tedaj malo uveljavljenih okolij na vsej umetnostni črti od glasbe in gledališča do književnosti in arhitekture v samo središče svetovne umetnostne pozornosti. 
Imena Edvard Munch, Alvar Saldo, Jan Sibelius, Lazslo Moholy-Nagy, Tristan Tzara in preštevilna druga, ne nazadnje Ivan Meštrović in Jože Plečnik, podpirajo to trditev. 
Kaj se je tedaj v resnici spremenilo v tradicionalnih umetnostnih tokovih med velikimi narodi in evropskimi obrobji manjših narodov? 
Večja obveščenost, hitrejši tok informacij o umetnostnem dogajanju bi utegnila le pospešiti pretakanje umetnostnih idej v tradicionalnih shemah in smereh, ne bi pa jih mogla bistveno spremeniti. 
Očitno gre za nekaj drugega, za proces, ki ga moramo prejkone povezati z dokončnim izoblikovanjem narodnih fiziognomij v 19. stoletju tako večjih kot manjših narodov. 
Kot je bil slovenski pesnik France Prešeren (1800-1849) v svojem času tipičen glasnik prebujajoče se narodne zavesti, predstavnik ozke, narodno in predvsem kulturno ozaveščene intelektualne elite svojega časa - in Slovenci v tem pogledu niso bili izjema - lahko ob koncu 19. stoletja navedemo številčno močnejšo skupino med umetniki, znanstveniki in celo med politiki, ki so se zavzeli za položaj naroda v vseh njegovih bistvenih življenjskih razsežnostih in poskušali dati nekaterim že poprej začrtanim vizijam stvarnejši temelj. 
Vsaj med umetniki se je uveljavila misel o potrebni umetniški kvaliteti, ki se hoče podati v tekmo z dosežki drugih narodov, ki pa bodi po vsebini domača. 
Domača (narodna) vsebina in evropska forma! to je bilo geslo gibanja z imenom slovenska Moderna, gibanja, v katerem sodeluje presenetljivo številna skupina umetnikov izjemnega ustvarjalnega dometa tako na področju književnosti in slikarstva kot glasbe in arhitekture in ki dobi spremljavo z deli znanstvenikov in narodnih gospodarstvenikov. 
Z Moderno se je na številnih področjih, pomembnih za narodni razvoj, dogodila pomembna sprememba. 
Če se je namreč v preteklosti kateri od Slovencev povzpel visoko v poklicni karieri, kot vzemimo številni rektorji in profesorji dunajske univerze, slikar Franc Kavčič, matematik Jurij Vega, jezikoslovca Jernej Kopitar in Franc Miklošič, njegovo narodnostno poreklo nikoli ni prihajalo tako v ospredje. 
S pripadniki Moderne je drugače: res so mnogi delali v tujini, toda ustvarjali so kot Slovenci in svoje predstavljali kot slovensko. 
Slovenske impresioniste iz leta 1904 je tudi dunajska umetnostna kritika spoznala za slovenske, ko so razstavljali pri Miethkeju. 
Toda njihov cilj je domovina. 
Pri delu so z mislimi v domovini, hočejo se vrniti. 
Tako se je l. 1910 vrnil eden največjih piscev Ivan Cankar v Ljubljano, da bi lahko "stal sredi življenja". 
Plečnik se je po neuspehu s cerkvijo sv. Duha na Ottakringu in po neuspeli kandidaturi, da bi nasledil Otta Wagnerja na Akademiji, odzval vabilu prijatelja Jana Kot<e2>re in šel za profesorja v Prago, a je bil z mislimi ves čas doma. 
Njegov brat Andrej je kupil leta 1915 hišo v Trnovem z namenom, da bi v prihodnosti postal dom, ognjišče treh bratov Plečnikov in poročene sestre. 
Plečnik je leta 1905 izjavil Ivanu Prijatelju,2 da hodi nekajkrat na leto z Dunaja v Ljubljano, da se osveži "v svojem, slovenskem okusu". 
Naj sklenem: prebujena narodna zavest in z njo spodbujena kulturna samozavest je povzročila nekatere spremembe, ki jih imamo lahko za začetek spreminjanja evropskega umetnostnega zemljevida vsaj toliko, kolikor so nekatere narodne skupnosti lahko dale v obtok svoje umetniške moči, praviloma velike umetnike, ki so bili sposobni preseči lokalna merila kvalitete in inovativnosti ter s svojo umetniško osebnostjo in močjo vzpostaviti nova merila v širših, tradicionalno močnejših umetnostnih okoljih. 
S tem so sicer zavrnili običajni ugovor, češ, "kaj velikega pa lahko pride iz Nazareta?!" a bi bilo hkrati nesmiselno pričakovati, da bodo tradicionalno močna umetnostna središča izgubila kaj moči. 
Ne, ta zmorejo znova in znova, času in spremenjenim okoliščinam ustrezno obnavljati svojo vplivnost. 
S svojo velikostjo in tolerantnostjo dajejo nujno potrebni življenjski prostor vsakovrstnim marginalnim pojavom, številnim tujcem in s tem v različnih obdobjih prostor za umetnostni eksperiment, umetnostne avantgarde; s svojim običajno močnejšim finančnim kapitalom morejo bistveno učinkoviteje usmerjati umetnostno tržišče kot poudarjeno novo vplivno prvino v mednarodni izmenjavi idej, tisto prvino, ki naravnost izziva modernistični pohlep po novem, spodbuja tekmovalnost celo čez razumne meje.

II. 
SAMOSTOJNI ARHITEKT NA DUNAJU (1901-1911)

Po krajšem zatišju, vsaj kar zadeva stavbna naročila, pa se je zanj začelo izredno pomembno delo v zvezi z načrtovanjem in izvedbo Zacherlove palače v prvem dunajskem okraju prav blizu katedrale sv. Štefana. 
Leta 1902 se je osebno seznanil z Johannom Ev. Zacherlom, tovarnarjem, ki je obogatel z izdelavo zacherlina, nekakšnega insekticida. 
Plečnika je prevzel s samozavestjo, dominantno figuro očeta izjemno številne družine, in ne nazadnje z doživeto vero spreobrnjenca. 
V hipu je pozabil na neuspelo sodelovanje s Zacherlovima arhitektoma Kraussom in T<o>lkom26 ob svojih prvih načrtih, izdelanih po internem natečaju v Wagnerjevi šoli, in bil voljan takoj nadaljevati načrtovanje. 
Leto 1903 je tedaj v veliki meri minevalo v znamenju načrtovanja Zacherlove palače. 
Izvirnost Plečnikove rešitve zahtevnega problema palače na dokaj nepravilni stavbni parceli je bila že prav v prvi, še šolski različici to, da je takoj sprva popeljal fasadni plašč brez prekinitve čez stavbni vogal. 
Od tega načrta pa je po novem obdržal v grobem le tlorisno rešitev, medtem ko se je fasade lotil povsem na novo.

IV. 
DELO V PRAGI IN LJUBLJANI V ČASU MED VOJNAMA

Toda čas med vojnama je prinesel tudi na Slovensko sodobni slog poslovanja, ki poteka v skupinah in med skupinami, prek predstavnikov in komisij, in je bilo včasih naročilo že težko individualizirati. 
Res so bili tu še mnogi naročniki posamezniki, toda ob njih podjetja, redovi, korporacije. 
Plečnik je zato zahteval in običajno tudi uspelo, da se je v teh skupinah našel kdo, ki je prevzel nase vprašanja izvedbe, in potem se je obračal izključno nanj. 
Ob Plečnikovih stvaritvah vselej stoji v ozadju prav določena osebnost ("duša zidave").

Ker banovina (upravna enota na ravni današnje republike Slovenije) takšnega človeka v času med vojnama ni imela, je ostal Plečnik zanjo v mnogočem neizrabljen. 
V nasprotju s tem pa je bilo za Ljubljano odločilno, da so mestni organi z županom na čelu znali prek Matka Prelovška sporočiti svoje zamisli in želje arhitektu. 
Po Ljubljani je sploh krožil dovtip, da Ljubljano zidajo trije: Prelovšek, Stele in Plečnik. 
France Stele, umetnostni zgodovinar in kritik, je bil v času med vojnama do leta 1936, ko je postal profesor na univerzi, konservator. 
V njegovih rokah je bilo celotno slovensko spomeniško varstvo. 
Sicer pa je bil eden najzvestejših Plečnikovih privržencev in zagovornikov tudi v primerih, ob katerih bi moral biti že zaradi svojega poklica bolj kritičen. 
Ob tem da je na svojem položaju uradno potrjeval njegove načrte, je tudi pogosto pisal o njih, sproti presojal izvedeno tako v Pragi kot v Ljubljani in ga branil pred napadi. 
Poleg teh treh ključnih ljudi v mestu, za katerimi pa so kljub vsemu stale dovolj razumne oblasti, je bil pomemben Anton Lap, direktor mestne vrtnarije, ki je bil Plečniku prav tako izjemno vdan in ki je imel nedvomno zasluge za številne ureditve parkov in zazelenitev. 
Kar pa zadeva izvajalce, gradbenike, pasarje, mizarje, kamnoseke, ključavničarje in kolikor je bilo še potrebnih obrtnikov pri kaki izvedbi, si jih je Plečnik znal vzgojiti in jih pridobiti za odgovorne izvajalce svojih zamisli. 
K sreči je v Sloveniji tedaj obstajala še vrsta obrtno dobro podkovanih posameznikov in podjetij. 
Plečnik pa je s svojim načinom, moralno spodbudo, živim zanimanjem za nastajanje izdelka že kmalu dosegel še znatno višjo kvalitetno raven obrtniškega dela, in to ne samo v Ljubljani.

Potem ko je bilo potrebam Tehnike zadoščeno, se mu je postavljala kot nujna naloga pozidava prizidka k bratovi hiši, saj je bilo vendar tako odločeno, in končno se je moral nekje ustaliti. 
Načrti so si sledili v letu 1923, najprej za pritlični prizidek, zatem za nadstropni prizidek na kvadratnem tlorisu, vmes še čisto nov načrt za samostojno stoječo stavbo ob stari in naposled načrt za okrogli nadstropni prizidek s stopnjevano stožčasto streho; no, to je ob pomoči študentov ljubljanskega seminarja na svoje veliko zadovoljstvo zamenjal za širokokrilno dvokapnico.37 Torej valjasti prizidek kot odsev njegove želje, da bi živel v stolpu? 
Cela vrsta asociacij se tu ponuja. 
Pomeni belo ometani valj (še preden ga je obrasla trta) slonokoščeni stolp njegove samote? 
Biti skromen in ponižen, pa vendar iz ozadja dvigniti svarilni prst. 
Naj se vidi od daleč: tu živi umetnik! 
Ali morda razgledni stolp, orientacijska točka, izhodišče za urbanistično osvojitev mesta. 
Seveda tudi bivališče, ki dopušča eksperimentiranje, kot je pisal Suhadolcu:38 "eksperimental mistbetel - ne stavba". 
Zase je načrtoval sobico v pritličju, nič večjo od meniške celice, medtem ko bi imel delavnico v precej večjem okroglem prostoru. 
Podobno bi imel urejeno stanovanje brat Janez v nadstropju stolpa, medtem ko naj bi si brat Andrej in sestra uredila prostore v starem delu hiše. 
Edini skupni prostor bi bila kuhinja v pritličju, skupno ognjišče, kjer bi se srečevali ob skupnem obedu. 
Prizidek je torej nastal iz spoznanja in potrebe po relativno ločenih prostorih, kjer more vsakdo živeti tudi sam zase. 
Osrednji motiv prizidka je bil torej valj; v stiku med valjem in staro stavbo pa je namestil sanitarije, manjši sobici v obeh nadstropjih in pa predvsem zračni prostor stopnišča z okroglimi stopnicami v pravokotni obod. 
S severa je uredil poseben vhod v prizidek, a že kmalu je pred vhodom napravil lopo z motivom stebrov ob stekleni steni; dodatno še pokriti hodnik ob celi severni stranici, da si je sicer skrajnje skromno, pa vendar učinkovito zagotovil suh dostop v hišo. 
Potem ko je dokupil sosednjo hišo z vrtom, je ob južno steno hiše postavil še zimski vrt, čisto stekleni kvader to pot s stebri na zunaji strani steklene stene. 
Gornja Janezova soba je bila najprej opremljena s posebej za ta prostor načrtovano in izvedeno opremo v mehkem lesu, pozneje še njegova soba v pritličju z osrednjim motivom velikega arhitrava, položenega na ležišča nad portali vhoda v sobico in njej nasproti ležeče vzidane omare. 
Tako arhitrav kot oba portala so izvedeni iz lepljenega lesa, torej so votli in imajo izključno vlogo v oblikovanju lepotnega videza celote. 
Vse drugo je Plečnik dopolnil s svojimi prototipi, drobnimi izdelki iz svoje delavnice, knjigami, drobnimi predmeti, nabranimi in pridobljenimi kdovekod, s stoli iz svakove brivnice, starimi thoneti... 
Vse to se je ohranilo in je danes jedro Plečnikove spominske zbirke Arhitekturnega muzeja.

Treba je še omeniti, da je bila tudi oprema stavbe nekoč dragocena, pa so jo po vojni precej razdejali in raznesli, tako da so pozneje le nekatere dele poskusili rekonstruirati z opremo. 
Plečnik je za različne potrebe projektiral vsaj tri različne tipe stolov. 
Med oddelki je po značilni opremi izstopal požarni oddelek. 
Z Masarykove ulice pa je na mestu, kjer venčni zidec prekine stilizirani relief Marije z Detetom, vodil hodnik do nežno oblikovane tako imenovane "turistovske kapele".

Arhitektura tridesetih let 

Že v dvajsetih letih je arhitekt posebno v razmišljanjih o cerkvenem prostoru razvil vrsto novih prostorskih konceptov. 
Tudi strukturno jasna zasnova bežigrajske cerkve sodi med njegova presenetljiva odkritja, je pa, kot večina vseh, o katerih je tekla beseda, podrejena strogo geometričnemu konceptu organizacije (cerkvenega) prostora. 
Bežigrajski prizidek je bil v Plečnikovih očeh nekakšen provizorij spričo grandiozne zamisli Hrama slave, slovenskega Panteona, ki bi v bližnji okolici te cerkve zavzel dominantno mesto. 
Ko so ta načrt opustili in so mu naročili le nekoliko vzhodneje postaviti poslopje novega semenišča, je želel dati temu monumentalen poudarek. 
To je storil z zamislijo velikega valja, ki bi z razvitima krakoma formiral zalom načrtovane velike nove avenije, Linhartove ceste.

Kar zadeva Plečnikovo grafično oblikovanje, se zdi, kot bi nastajalo po naključju, tako mimogrede. 
Pa vendar je mogoče tudi v tej zvrsti oblikovanja najti jasno razvojno linijo, ki pa bi jo težje kot pri oblikovanju umetnoobrtnih izdelkov povezali s sočasnim razvojem v arhitekturi. 
Za dvajseta leta so zanj značilne raznolike naloge od oblikovanja skoraj ročno izdelanih publikacij, pesniških zbirk, poleg raznovrstnih platnic za nekaj letnikov revije Dom in svet, vse do monumentalne publikacije knjige fotografij njegovih del na Hradčanih in Lanih v izdaji grajske stavbne uprave leta 1928.147 Med vidne dosežke grafičnega oblikovanja sodijo nedvomno vse štiri publikacije Iz Ljubljanske šole za arhitekturo (1923, 1925, 1928, 1937). 
Rdeč tisk, črtne risbe na rumenkastem papirju so značilno prijem za njegove kar številne tiskane načrte od večjih brošur (AEDES) mimo zgibank do podobic razgledničnega formata, celo vsakovrstnih listin. 
Oblikovanje zajame grafično delo v celoti, torej tako ovitek kot tudi grafični stavek in ilustracije. 
V veselje mu je, kadar more oblikovati publikacije z veliko možnosti v opremi (zlati tisk, usnjena vezava, platno), a zna se osebno razpoznavno izraziti tudi v skromni podobici ali ekslibrisu. 
In kot bi mogli v začetek tridesetih let postaviti oblikovno ločnico v arhitekturi in umetnoobrtnem oblikovanju, moremo najti podobno ločnico tudi v grafičnem oblikovanju. 
V dvajsetih letih je v oblikovanju bolj strog, zadržan. 
Na platnice Doma in sveta (1925) more priti na primer samo skrbno izrisan psevdojonski kapitel. 
V tridesetih je mnogo bolj pripoveden in dekorativen. 
Prav posebno mu ugaja zapleten dekorativni sistem pletenin, povzetih po ornamentiki irskih ali starosrbskih rokopisov. 
Med številnimi tiski je treba posebej omeniti tri: Knjižico z objavljenimi načrti na Narodno in univerzitetno knjižnico,148 Knjigo Plečnikovih del z naslovov Architectura perennis149 in Finžgarjevo knjižico pravljic z naslovom Makalonca.150 Prva izstopa po rafinirani oblikovanosti črnih platnic z zlatimi klasičnimi črkami naslova, pa naravnost po klasični ureditvi teksta z risbami in fotografijami. 
Druga se prvi približuje v barvi platnic in napisov, a jo presega v bogastvu opreme (platno) pa tudi razvitosti podobe strani s tekstom, vinjetami in drobnimi fotografijami na marginah, s celostranskimi črtnimi risbami in fotografijami. 
Tretja je izjemna po sožitju besedila z vinjetami, izvedenimi v rdečem tisku. 
Stavek se namreč mestoma podreja vinjeti, ji daje naslonilo, a se vrstica nepričakovano požene iz stavčnega bloka, kar ni bila samo velika novost, marveč za to področje kar revolucionarna poteza. 
S to opremo pa segamo že v Plečnikov čas medvojnega intermezza, čemur namenjamo posebno poglavje.

Čas med vojnama se je iztekel v razpoloženju bogate in obrane letine z lepim vremenom obdarjene jeseni...

Pri kelihih, ki jih je oblikoval v času med vojnama, smo prišli do dveh pomembnih spoznanj, najprej, da se da Plečnikov osebni slogovni razvoj odbirati tudi v oblikovanju drobnih izdelkov, ne samo v arhitekturi, da Plečnik nekatere sakralne predmete pojmuje kot arhitekturo v malem in da je mogoče postaviti slogovno ločnico med vzemimo ekspresionističnimi oblikami dvajsetih let in plastičnim bogatenjem površin v tridesetih. 
Že pri pregledu krstilnic in posebej krstilnikov iz povojnega časa se je dalo ugotoviti, kako arhitekt rad posname obliko kakega pokrova ali kar celega spomenika po njemu ljubi veliki zamisli. 
Pri kelihih in podobnem pa je poleg tega vselej rad posegel k zgodovinskim vzorom. 
Rezultat je sinteza vseh naštetih prvin, zgodovinskih pobud, aktualnega Plečnikovega oblikovnega razpoloženja glede na njegov osebni slogovni razvoj (do izraza pride zlasti njegov "barok"), njegove neizčrpne inovativnosti pa naposled oblikovnega upadanja z vse bolj trdimi, nepovezanimi, razblinjajočimi se formami. 
Osrednji motiv, ki ga je pri kelihih večkrat ponovil, je motiv "opornikov", oziroma prevotljene spremljave debla keliha, kjer v malem poteka drama središčne, jedrne forme in obdanih, izpostavljenih form. 
Prav v tem duhu je nastal kelih za frančiškana novomašnika p. 
Bernardina Sušnika,56 ki se more po izjemni, tudi izvedbeni kvaliteti primerjati z najboljšimi tovrstnimi izdelki iz časa med vojnama. 
Plečnik ga je še videl izdelanega že po novem letu 1957, ko je bil že skoraj povsem onemogel, da nanj, kot poroča njegov nečak Karel Matkovič57 "ni več tako živo reagiral", toda ni nemogoče, da ne bi bil v umirajočem mojstru zbudil iskrice čistega umetniškega zadoščanja.

12 Marco POZZETTO, La scuola di Wagner 1894-1912, Idee, Premi, Concorsi, Trst, 1979.

34 AML-PZ, arhiv, Fototeka; PRELOVŠEK, nav. delo, str. 134.

43 AML-PZ, arhiv, mapa Dunajski načrti, Fototeka; STRAJNIĆ, nav. delo, Arhitektura, 12-14; PRELOVŠEK, Wiener Arbeiten, nav. delo, kat. št. 51.

46 STRAJNIĆ, nav. delo, str. 26-27.

47 PRELOVŠEK, nav. delo, kat. št. 54.

III. 
PROFESOR NA PRAŠKI UMETNOOBRTNI ŠOLI

54 AML-PZ, arhiv, mapa Celjska ljudska posojilnica; KREČIČ, nav. delo, str. 64, 68 in nasl.

12 AML-PZ, arhiv, mapa Woschnaggove parcele; Architectura perennis, nav. delo, str. 89; Monumentalni (nerealizirani) načrti za Ljubljano Jožeta Plečnika, nav. delo, kat. št. 11.

13 prav tam; KREČIČ, kat. št. 5.

43 AML-PZ, arhiv, mapa Šentvid; Napori, nav. delo, str. LVIII.

49 Napori, nav. delo, str. XCIV.

63 Karel Matkovič Ferdinandu Kobiji, prav tam.

16. 
(Jože PLEČNIK) Projekt chramu Srdce Ježišova na Kral. 
Vinohradech, (Praga), 1928.

17. 
France STELE, Ali je cerkev sv. Frančiška res premalo katoliška, Cvetje z vrtov sv. Frančiška, 1928, str. 42-49.

30. 
France STELE, Plečnikova Ljubljana, Kronika slovenskih mest št. 4, 1939, str. 227-232.

103. 
Alberto FERLENGA, La chiesa di Bogojina; La maniera di Plečnik (The church of Bogojina; In the manner of Plečnik) Lotus International št. 65, 1990, str. 91-104.

119. 
Tom<a1>š VALENA, Jože Plečnik al castello di Praga, Casabella LX, št. 635, junij 1996, str.46-53.

