JE LEVA ROKA RES “GRDA” ROKA?

Statistični podatki potrjujejo, da je v vsakem okolju dobrih 10 odstotkov levičarjev. 
V Sloveniji jih je torej najmanj 200.000. 
Če pomislimo, koliko prebivalcev živi na našem planetu, je seštevek levičarjev osupljiva številka.

Kljub temu, da živijo v svetu, ki je narejen po meri desničarjev, da se morajo venomer prilagajati življenjskemu okolju in orodju ter najrazličnejšim pripomočkom, ki niso bili narejeni za levičarje, so (bili) uspešni na številnih področjih. 
Nekaj dokazov: Michelangelo Buonarotti, Leonardo da Vinci, Julij Cezar, Aleksander Makedonski, Albert Einstein, Benjamin Franklin, Merylin Monroe, Pablo Picasso, Charles Chaplin, Paul McCartney, vrsta tenisačev in nogometašev, pisateljev in znanstvenikov ter politikov, igralcev, ki potrjujejo, da levičarje spoštuje ves svet.

Ne glede na to, kar mislite o statistiki, je več tovrstnih raziskav pokazalo, da so levičarji ljudje ekstremov, skrajnih vrednosti. 
Med njimi je več tistih, ki na preizkušnjah merjenja inteligentnosti dosegajo nadpovprečne rezultate. 
Zanimivo je, da je med člani Mensa kluba (kjer je pogoj za članstvo inteligenčni kvocient vsaj 200) večji delež levičarjev, kot bi ga pričakovali glede na delež levičarjev v celotni populaciji.

Levoročni učenec ima kar precej težav, predno ošili svinčnik ali barvico z običajnim šilčkom. 
Nabavite mu takšnega, ki je izdelan posebej za levičarje in videli boste, kako bo zadovoljen z njim.

Nikar ne nabavite šolske klopi, ki ima zložljivo ploščo za pisanje in ki omogoča pisanje izključno z desno roko. 
Z levico se na taki klopi ne da pisati. 
Zaradi varčevanja s prostorom ponekod v visokih šolah in v konferenčnih dvoranah sedimo na stolih, ki imajo na desni strani pripeto poličko za pisanje. 
Ubogi levičarji!

Sam niste levičar, kaj vas žene k proučevanju posebnosti levičarjev?

Veliko sem razmišljal in ugotovil, da se levičarji premalo izpostavljajo, da premalo govorijo v javnosti o svojih problemih. 
Ne moremo pričakovati, da bodo desničarji, ki so večina, veliko razmišljali o levičarjih, razen specialistov, znanstvenikov in podobno. 
Levičarji bi se morali bolj potruditi in postati bolj vidni v svetu desničarjev. 
Več naj bi govorili o svojih problemih.

Neva BRUN 

