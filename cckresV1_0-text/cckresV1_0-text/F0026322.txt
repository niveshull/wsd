Ker mednarodne konvencije o sukcesiji še niso veljavne, je Slovenijo po osamosvojitvi čakalo mukotrpno pogajanje z Avstrijo. 
V nasprotju z Italijo je Avstrija že v tej fazi zavračala velik del pogodb. 
Slovenski strani je takoj po priznanju Slovenije poslala seznam, "očiščen" vseh "zastarelih in konzumiranih" pogodb. 
Slovenska stran je takšno politiko sprejela brez pretiranega razburjanja. 
Do soglasja o veljavnih pogodbah je prišlo 16. oktobra 1992. 
Del pogodb je bil "radiciranih" (mejne zadeve), del pa "splošnih." 
Vendar je analiza prevzetih pogodb kmalu pokazala, da je Slovenija v preteklih letih zlahka privolila, da med Avstrijo in Slovenijo odslej ne velja več vrsta pomembnih pogodb. 
Med njimi so še posebno pomembna pogodba iz St. Germaina o državni meji, pogodba o dvolastnikih, o veterinarskem in fitološkem pregledu blaga, o konzularnih odnosih, o maloobmejnem prometu, o mejnih prepustnicah, o zaposlovanju v Avstriji, o prenosu blaga v maloobmejnem prometu ter o turizmu in kulturnem sodelovanju. 
S tem je slovenska diplomacija "izgubila" vrsto ugodnih sporazumov, ki si jih je izborila diplomacija SFRJ. 
Odpadli so sporazumi, ki so omogočali dnevne stike med prebivalstvom ob meji, to pa je najbolj prizadelo prav manjšino.

Tehnične in tehnološke težave naše reprezentance dopolnjujejo tudi problemi na medicinskem, demografskem in motivacijskem področju. 
Nekateri naši reprezentanti v Tignesu za uspešen nastop preprosto niso bili bili dovolj zdravi (Bernhard Knauss in Mitja Kunc), nekateri še niso bili dovolj stari (Rene Mlekuž, Drago Grubelnik in Mitja Valenčič), nekateri pa ne dovolj dobro pripravljeni (Jure Košir in Jernej Koblar). 
Prav na slednjem področju so lahko premiki na bolje dovolj hitri za morebitno rešitev iz neprijetnega položaja. 
Najzanimivejši primer je pri tem gotovo Jure Košir, nekakšen zlati deček slovenskega smučanja in športa. če nekaj let nazaj se je v zlato spremila skoraj vsaka stvar, ki se je je lotil: pred olimpijskimi igrami v Lillehammerju je zmagal na slalomu v Madonni di Campiglio, se iz izgubljenega položaja po prvem olimpijskem slalomu še prebil do kolajne, na slalomih in veleslalomih začel ogrožati Alberta Tombo, ob progah z njim prijateljevati ter v ritmu rapa, s prirojeno simpatičnostjo, privzgojeno vljudnostjo in kultivirano komunikativnostjo pričel navduševati ves (smučarski) svet. 
Tudi Jure Košir se je verjetno zavedal, da bodo po silnem in hitrem uspehu prišli tudi drugačni trenutki, a se nanje očitno ni dobro pripravil. 
Zdi se, kot da plamen še vedno goreče želje in volje po uspehu na tekmovalnih progah upade v navalu apatije in strahu pred neuspehom. 
Kot da bi ga minuli dosežki in zaslužki bremenili, namesto da bi mu vlivali potrebno samozavest in zanesljivost.

