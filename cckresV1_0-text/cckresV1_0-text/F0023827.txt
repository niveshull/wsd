Antisemitizem je tako resno vprašanje, da si bom dovolil posvetiti mu nekaj nadaljnjih stavkov. 
"Židovskega problema" nisem nikoli poznal. 
Popolnoma izključeno je bilo, da bi antisemitska misel bila komu padla na pamet ali bila izgovorjena v hiši mojih staršev, misel proti ljudstvu, iz katerega je izšel Kristus, in moj oče je bil okoli 1900 naročen na "Vorwärts", ne na kak Stoeckerjev časopis - na "Vorwärts" v majhni vasici vzhodno od Elbe, v tistih časih smelo dejanje! 
V šoli, v času študija ni bilo nič drugače. 
Na vojaški zdravstveni akademiji, ki ji gre zahvala za mojo izobrazbo, "mešanci" niso bili redki, toda to se je izvedelo šele po 1933, ko se jih je moralo izbrisati s seznamov sanitetnih oficirjev, poprej se za vprašanje porekla ni nihče menil. 
(Mimogrede, ob tej priložnosti, v času mojega drugega službovanja sem imel priložnost vpogleda v častni seznam sanitetnih oficirjev, padlih v I. svetovni vojni, ki je šele v času nacizma izšel v razkošni izdaji, imena so bila razvrščena po abecedi, najti je bilo moč osem Cohnsov.)

Ob tej priložnosti bi tudi rad takoj omenil, da navkljub mojemu reaktiviranju nisem bil ne militarist ne vojni hujskač, moja dejavnost pri Wehrmachtu je od 1937 dalje potekala pri oskrbi, zaposlen sem bil z znanstvenim ocenjevanjem poškodb, nastalih v vojaški službi, imenovanih kasneje poškodbe v službi na fronti. 
Ocenjevati sem moral, do koliko odstotkov rente je bil kdo upravičen, kako visoka je bila njegova stopnja invalidnosti, če je lahko dobil kopalno kuro, če je bila zdravniška pomoč zadostna, obravnavati sem moral ortopedska vprašanja, probleme zobnih protez, skratka, moja dejavnost se je pričenjala šele pri tistih, ki so bili iz vojaške službe odpuščeni, pri posledičnih stanjih vojnih pohodov in bitk. 
Nadvse zanimiva znanstvena dejavnost, ki me je s pomočjo izvedenskih mnenj vodilnih univerzitetnih klinik povezala z mnogimi, meni do takrat tujimi problemi in znatno obogatila moje zdravniško znanje. 
Tako je ostalo tudi med vojno.

Torej sem bil primoran prekiniti korespondenco in javiti svoj poraz. 
Pismo vojaškemu sanitetnemu inšpektorju navajam tukaj v originalu.

b) Postopati sem moral s skrajno ostrino in postaviti rok za odgovor, ker je to ostrino po eni strani zahteval način napada name in ker po drugi strani iz izkušenj vem, da bi drugače prišlo do nepredvidljivega zavlačevanja zadeve. 
Zavedam se, da je robatost Lehmannovega odgovora najverjetneje delno izzvana z mojim ravnanjem. 
Toda to mi je ljubše kot izmikajoč se in prikrit odgovor. 

v šalah, razbiranju zvezd, selitvi ptic 

obšit do zadnje niti", "izbrušen z ledom",

Če razmišljamo o tej vojni in miru pred njo, ne smemo pozabiti na nekaj: na neverjetno eksistencialno praznino današnjega Nemca, ki mu ni bilo puščeno nič, kar izpolnjuje notranji prostor pri drugih narodih: dostojne, nacionalne vsebine, javni interes, kritika, družbeno življenje, kolonialni vtisi, prava tradicionalna dejstva - tukaj je obstajal le vakuum zgodovinskega čvekanja, tlačene izobrazbe, neumnih in predrznih političnih potvorb vlade in ceneni športi. 
Toda nositi uniformo, ki usmeri nase poglede, sprejemati poročila, se sklanjati nad karte, divjati skozi vojaške sobe in čez široke trge, - dajati ukaze, vršiti nadzorne obiske, bombastično govoriti ("samo enkrat ukažem" - šlo je za čiščenje stranišč), to ustvarja predstavo o izpolnjevanju prostora, individualni ekspanziji, nadosebnem učinku, skratka kompleks, ki ga potrebuje povprečnež. 
Umetnost prepovedana, časopisi iztrebljeni, odgovor na lastno mnenje je strel v tilnik - predpogoji za izpolnitev prostora s človeškimi in moralnimi merili, kot so to storili kulturni narodi, v tretjem rajhu več niso bili dani. 
Tukaj je vladala prostorska prevara; pri prečkanju pontonskih mostov, malo pred razstreljevanjem, se je individulist pred daljnogledi pušk čutil kot neposredna kozmična katastrofa.

Pan, Skrivnosti, Glad so nas globoko razdražili in nam iz telesa iztrgali poslednje ostanke spoštovanja do civilizacijskih pojavov. 
Romani njegovega srednjega obdobja, velikega epskega obdobja, kot je Mesto Segelfos, so pokazali njegovo substanco in metodo še bolj jasno: neverjetna množina človeških podob, ja, treba je reči človeških podob, možno pa bi bilo tudi reči hroščev in pršic v človeški podobi - za trenutek jih dvigne s tal, jih obrača, si jih ogleda od spredaj in od zadaj in jih spet odloži, tako humano kot tudi izjemno ravnodušno, in gre naprej. 
Ko ga je tedaj Thomas Mann imenoval največji še živeči, smo se brez pripombe vsi strinjali. 

Nemška kolesarska zveza

(Schubert),

pogosto tudi prebirajo Schefflovega Ekkeharda.

imenovana medojed,

generalfeldmaršala von W.(†),

VIII. 
ŠE NAKAJ ZASEBNEGA

Nekoč, nekje okrog 1930, sem imel pacienta, ki sem mu dolžan zahvalo za najprijetnejšo stvar v življenju: namreč več velikih potovanj. 
Bil je trgovec z umetninami, lastnik neke znane slikarske galerije, v njegovem velikem horchu sva potovala iz Berlina preko Pariza, Biarritza proti Španiji, a predvsem po južni Franciji in Pirenejih. 
Šlo je za poslovna potovanja. 
V malih krajih sva potem zahajala v ustrezne establišmente, tudi v gradove in s posebnim zadovoljstvom v nekatere samostane, kjer se je potem pričela najina litanija: "Nous cherchons des antiqutés surtout des Primitifs et des tableaux de grand valeur" - če je moj znanec potem videl kaj, kar mu je bilo všeč, od česar si je kaj obetal - in v svoji karieri je naredil kar nekaj dragocenih odkritij - se je sprva sprehodil skozi prostore, pokritiziral to in ono, marsikaj premaknil sem in tja in končno, že med vrati, rekel: toliko časa sem Vas zadrževal, nočem oditi, ne da bi kaj kupil, dajte prosim to v moj avto - in kot rečeno, tu in tam - bil je velik izvedenec - bi pozneje v Berlinu prišle na dan najlepše redkosti. 
Potovanja, ki si jih ne bi mogel sam nikoli privoščiti - nepozabni dnevi ob Atlantiku, v Mont Maudits in ob Mediteranu. 

To je dolgo poglavje in v svojih knjigah sem si ga pogosto prizadeval razčleniti. 
Danes se omejujem na pesem, in to lahko storim, zakaj v pesmi potekajo vsi ti boji za bit kakor na prizorišču, za moderno pesmijo stojijo problemi časa, umetnosti, notranjih osnov naše eksistence veliko bolj strnjeno in radikalno kakor za kakim romanom ali še posebno za kako gledališko igro. 
Pesem vedno sprašuje po jazu in v odgovor se mešajo vse sfinge in podobe iz Saisa. 
Vendar se bom izognil vsemu globokoumnemu in ostal empiričen, zato postavljam vprašanje, katere so torej posebne teme današnje lirike? 
Poslušajte, prosim: beseda, oblika, rima, dolga ali kratka pesem, koga pesem nagovarja, pomenska raven, izbira teme, metaforika - ali veste, od kod so pojmi, ki sem jih pravkar navedel? 
So iz nekega ameriškega vprašalnika, namenjenega lirikom; v Združenih državah skušajo tudi liriko pospeševati z vprašalniki. 
Meni se to zdi zanimivo, očitno tam pri lirikih premišljajo o istih rečeh kakor pri nas. 
Na primer vprašanje, ali dolga ali kratka pesem, je postavil že Poe, in Eliot ga spet povzame, to je nadvse osebno vprašanje. 
Predvsem pa mi je bilo všeč vprašanje: koga pesem nagovarja - to je dejansko kritična točka, in na to da pozornosti vreden odgovor neki Richard Wilbur: Pesem nagovarja muzo, pravi, in ta ima med drugim nalogo zastirati dejstvo, da pesmi ne nagovarjajo nikogar. 
Iz tega je razvidno, da tudi na oni strani občutijo monološki značaj lirike, lirika je v resnici anahoretska umetnost. 
Vendar vam ne mislim praviti ničesar, kar lahko preberete tudi v knjigah, rad bi vam ponudil nekaj otipljivega, tudi če tvegam, da se dotaknem banalnosti, namesto da bi razložil temeljno - zakaj znano vam je pač, da je pogubljen, kdor sega k temeljnim vzrokom, in od Flauberta ste zvedeli, da v umetnosti ni nič zunanjega. 
Predstavljam si torej: zdaj ste mi postavili vprašanje, kaj je pravzaprav moderna pesem, kakšna je videti, in na to bom odgovoril z negativnimi razlagami, namreč kakšna ni moderna pesem.

Naj mi bo dovoljeno na tem mestu vstaviti pripombo, da je v liriki vse povprečno kratko malo nedovoljeno in neznosno, njeno območje je ozko, njena sredstva zelo subtilna, njena substanca ens realissimum substanc, tako da morajo biti tudi merila skrajna. 
Povprečni romani niso tako neznosni, lahko so zabavni, poučni, napeti, lirika pa mora biti bodisi izredna ali pa je ni. 
To spada k njenemu bistvu.

Der schimmer ferner lächelnder gestade

Zgoraj sem se morebiti izrazil nekoliko preracionalistično, nekoliko prejasno o določenih okoliščinah, morda tudi malo pretrdo. 
Nikakor pa ne brez namena. 
Zdi se mi, da ni sploh nobenega področja, o katerem bi bilo toliko nesporazumov kakor o liriki. 
Imel sem priliko videti, kako so pametni ljudje, pomembni kritiki v enem prispevku posvetili kakemu zares velikemu liriku razumevanje in pomembne misli, in v naslednjem izkazali kakemu niti ne povprečnemu epigonu enako pozornost in pripravljenost. 
Človeku se to zdi, kakor če kdo ne zna razlikovati porcelana iz časa mingovske dinastije od nezlomljive posode, ki se zdaj uporablja kot mepal v gospodinjstvih z veliko otroki. 
Razlogi za to niso v zunanjih ozirih, temveč v pomanjkanju notranjih meril. 
Ta kritik še vedno tipajoč poskuša s predstavo, češ da govori pesem o občutkih in da naj širi toplino - kakor da misel ni občutek, kakor da ni oblika toplina, ki ji ni enake. 
Ta kritik posega še zelo globoko v starega človeka s svojim pretiranim razlaganjem smisla in dvosmiselnosti na škodo čiste pesmi. 
Nova pesem pomeni za avtorja zmerom spet ukrotitev leva in za kritika, da mora pogledati levu v oči, ko bi nemara rajši naletel na osla. 
Vendar je za te kritike tudi marsikaj razbremenilno, priznam, pesem je tako kompleksna tvorba, da je zares zelo težko imeti pregled nad vsemi njenimi verižnimi reakcijami.

