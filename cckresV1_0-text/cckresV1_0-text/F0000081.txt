Ker sem se zavedal te »revolucije« v njenem pravem pomenu, sem naredil vse, da bi pred njo obvaroval svoje študente na Visoki šoli za kemično industrijo v Lyonu v obdobju enajstih let (1978–1989), ko sem bil direktor. 
Pozneje sem ustanovil podjetje za svetovanje na področju menedžementa za pomoč delodajalcem, ki so se zavedali nevarnosti, pri ustvarjanju vzdušja, kjer vlada spoštovanje ljudi, torej načina vodenja, ki ekonomsko realnost združi s spoštovanjem človeka. 
Vsi, ki so to poskusili, vedo, da gre za zahtevno nalogo, ki pa prinaša prednosti tako uslužbencem kot delodajalcem. 

Pečat dela

Če me vprašajo za mnenje glede perečega vprašanja zaščite okolja, skušam odgovoriti brez vsakršnega ovinkarjenja, da ne gre za izbiro med ohranitvijo ekološkega ravnovesja – ki je tako zapleteno, da bi le s težavo našli idealen model – in nenadzorovanim razvojem človeške aktivnosti – kmetijske, industrijske, terciarne ali kvartarne. 
Treba je izbrati oboje in ne izbirati med enim ali drugim. 
Na zemlji je dovolj virov, da lahko na njej dostojno živi deset milijard ljudi, pod pogojem, da smo nenehno pozorni na druge, da mislimo na prihodnost in upoštevamo čudovito naravo, ki jo z nepremišljenim ravnanjem resnično lahko onesnažimo, umažemo, zastrupimo in s tem »zapravimo«. 
»Naravo ukrotimo samo tako, da jo ubogamo,« je rekel že biolog Francis Bacon. 
Vendar prav v času, ko nam raziskave omogočajo, da bolje spoznamo zapletenost fizikalnih, kemijskih in bioloških ravnovesij, povzročamo največ škode in zadajamo največ udarcev naravi, ki je do človeštva tako radodarna. 
To jasno dokazuje, da je bistvo vprašanja moralne narave. 
Problem trka na vest vsakega izmed nas. 
To sem nekega dne na kolokviju o onesnaževanju skušal pojasniti študentu, ki je sedel zraven mene in brez jasnega argumenta grajal industrijo, pri tem pa si prižigal cigareto za cigareto in tako škodil mojemu dihalnemu okolju ter ogrožal lastno ekološko ravnovesje.

Liberalni ekonomizem v strogem pomenu besede predpostavlja, da je tudi delojemalec blago, tako kot vsako drugo. 
Cilj podjetja je dobiček. 
Liberalnega ekonomizma ne smemo zamenjevati s tržno ekonomijo, katere cilj je stranki zagotoviti storitve. 
Pri slednji je dobiček pokazatelj dobrega stanja podjetja in hkrati sredstvo za pravično plačilo vlagateljem, podjetje pa je skupnost oseb, ki so obravnavane kot subjekti in akterji v celoti, ne zgolj v smislu upoštevanja zakonov in kolektivnih pogodb, ampak tudi v smislu spoštovanja edinstvenega dostojanstva človeka. 

Nova ekonomska situacija s svojimi zahtevami po inovacijah, kakovosti in konkurenčnosti pomete s tayloristično organizacijo dela, saj daje prednost napredku menedžmenta in veliko prispeva k razvoju ljudi – vendar je hkrati dober izgovor za tiste, ki so bili pomanjkljivo »vzgojeni«, in za vse vrste amoralnežev, da lahko okrepijo svoje stremuštvo ali povzpetništvo.

Lahko se, na primer, vprašamo, katere so naše prednosti in slabosti. 
To nas bo spodbudilo, da bomo redno vrednotili svoje poklicno življenje in analizirali vsak svoj uspeh in neuspeh. 
Tako si bomo postopno izoblikovali svoj profil – oziroma natančneje potek svojega razvoja, kajti nenehno se spreminjamo. 
Seveda imamo tudi stalne značilnosti, vendar se na svojstven, edinstveni način prilagajamo okoliščinam življenja, ki pravzaprav pripomorejo, da se bolje spoznamo. 
Postopno postajamo to, kar smo bili v kali že na samem začetku: življenje nam le daje priložnost, da to spodbudimo in odkrijemo. 
V nadaljevanju analiziramo svoje uspehe in neuspehe. 

… ki vodi k uspehu. 

Za večino delovnih situacij je značilen stik, dialog, izmenjava, lahko bi rekli tudi »trgovanje«, saj beseda prvotno ni pomenila samo odnosa med stranko in dobaviteljem, ampak preprosto odnos med ljudmi.

Odnos med stranko in dobaviteljem je po naravi človeški odnos. 
Človek je prisiljen v izmenjavo, saj nihče ne more biti samozadosten, vendar gre za dejanje svobodne volje; čeprav je človek k temu primoran, ne gre za determinizem, ki ga poznamo v živalskem svetu, na primer pri čebelah in mravljah. 
Dokaz za to so brezdomci, ki namerno zavračajo vključenost v družbo; s tem ne mislim mlade generacije brezdomcev, ki so izobčeni zaradi družinskih razmer (razpadla družina), neuspeha v šoli ali prezgodnje brezposelnosti. 
Stari model brezdomstva še vedno obstaja in je pogosto povezan z resničnim zavračanjem družbenega življenja. 

Zadnja trditev je spodbudila tayloristični proces tako imenovane znanstvene organizacije dela. 
Delo so razdelili na tako imenovano izvrševanje, kjer ni potrebno razmišljati (prihranek časa), in organizacijo (zadolženi za metode), kjer so enkrat razmislili za vse izvajalce. 
Glede takojšnje učinkovitosti so bili gotovo uspešni, vendar pod pogojem:

da je šlo vselej za ponavljanja znanih situacij;

Ker je delo plačljivo, je čas, ki ga porabimo, da izpolnimo neko nalogo ali izvršimo neko opravilo, vključen v ceno proizvodnih stroškov in rentabilnost investiranega kapitala.

Upravljanje s časom predstavlja taktično raven (kratkoročnost) pri izvajanju dela. 
Zato, da je dejanje učinkovito, mora temeljiti na univerzalnih načelih, ki predstavljajo filozofsko raven (brezčasnost). 
Dejanje ohrani svojo koherentnost v času, če je del načrta za uresničitev želenih rezultatov (dolgoročnost). 
Dejanje se skladno vrši v strategiji, ki se nanaša na pripravo sredstev in organizacijo operacije (srednjeročnost).

Ugotovili smo že, da obstaja protislovje v tem, da brezposelnost narašča, čeprav se odpirajo nova delovna mesta, za katera podjetja s težavo najdejo usposobljene ljudi. 
Podobno protislovje obstaja tudi, kar zadeva starejše ljudi. 
Opažamo, da narašča potreba po vseh vrstah svetovalnih služb, ki bi spremljale hiter razvoj sveta dela, npr. svetovalne službe na področju človeških odnosov, organizacije, logistike, upravljanja, preprečevanja tveganj itn., in k njim se preusmerjajo ljudje, ki imajo tovrstne izkušnje in bi jih lahko prenesli naprej, vendar ne delajo neposredno na svojem področju. 
Svetovalne službe imajo pogosto trdno ogrodje, ki ga predstavljajo starejši ljudje, ki so oblikovali svoje izkušnje, izgradili metode analize zapletenih situacij ter skovali nekaj solidnih orodij posredovanja, ki jih uporabljajo njihove stranke.

Podjetja morajo zagotoviti razvoj starejših delavcev (kadrov ali nadzornih), tako da jim dodelijo nove funkcije na področju nadzora upravljanja, človeških odnosov in človeških virov, kakovosti, varnosti, komunikacije.

Sreča pride, če si jo želimo

Poleg takšnih primerov poznamo tudi manj srečne primere, ko posamezniki sprejmejo delo, ki je pod njihovimi sposobnostmi, z upanjem, da jih bo delodajalec opazil. 
V sektorju široke distribucije je zaposlenih veliko ljudi, ki so začeli čisto na dnu lestvice, v skladišču, danes pa so vodilni kadri. 
Spoznal sem nekega italijanskega priseljenca, ki je prišel v Francijo brez diplome, brez poklicne kvalifikacije … in brez zaposlitve na vidiku. 
Preživljal se je, kot je vedel in znal, z »občasnim delom«, in nekega dne, ko je bil v veliki stiski (rekel mi je, da bi skoraj umrl od lakote) in je štopal, mu je ustavil moški z imenom Fournier, takratni generalni direktor trgovske verige Carrefour. 
Zapletla sta se v pogovor in generalni direktor je razbral, da je moški res v veliki stiski. 
Mislim, da mu je predlagal, naj se v Annemassu zaposli kot blagovni manipulant. 
Ker je bil italijanski priseljenec delaven in vedno pripravljen sprejeti ponujeno delo, ustreči in se učiti, se mu je ponudila zelo lepa kariera v široki distribuciji in danes zaseda pomemben položaj vodilnega kadra na področju prodaje. 
Poznam na desetine drugih podobnih primerov, ki se nanašajo na različne panoge. 
Vsi dokazujejo, da človeka nikoli ne določajo njegov izvor, izobrazba, okolje, ampak ga samo pogojujejo, njegova svoboda pa mu vedno omogoča, da najde rešitve. 
Sam mora sprejeti odločitve, ki bodo prinesle spremembe. 

… kar ima škodljive posledice v družbi … 

Na kratko

Vse, kar se odvija v ljubezni, ima lahko samo pozitivne učinke na družbeno življenje. 
Ljubezen pa v družbi najde svoje priljubljeno mesto prav v družini. 
Ali ni družina »pred in za« delom? 
»Pred« zato, ker vzgaja, in ugotovili smo že, kako vseprisotna je vzgoja v svetu dela: moralna vzgoja, vzgoja volje, vzgoja srca, vzgoja inteligence; »za« pa zato, ker je motivacija staršev ena najmočnejših motivacij za delo, saj iz ljubezni do svojih otrok z vnemo opravljajo svoj poklic, da bi jim lahko zagotovili dostojno življenje, počitnice, izobraževanje. 
Ko otroci odrastejo, včasih na ganljiv način staršem povrnejo njihov trud, tako da jim zagotovijo udobje, ki si ga le-ti niso nikoli privoščili, ker so skrbeli le za prihodnost svojih potomcev. 
Torej obstaja tesna povezava med družino, ki je osnovna celica človeške družbe, in delom ter očitno tudi med srečo pri delu in srečo v družinskem življenju.

Doslej smo obravnavali srečo kot osebno iskanje v okviru vseh možnosti, ki jih nudi kariera, ki si jo izgradimo v poklicnem življenju. 
Ugotovili smo, da je za neugodne razmere pogosto krivo upravljanje ljudi s strani vodilnih in velikokrat je dovolj že, da komunikacija steče in se stanje izboljša. 
V predhodnem poglavju smo nakazali, da lahko nekateri prenašajo neugodne pogoje, ker imajo plemeniti razlog, ki opravičuje njihovo trpljenje, in sicer to, da svoji družini nudijo možnosti za razvoj. 
Mnogi otroci so v življenju uspeli, ker so njihovi starši trdo delali; v tem sicer niso našli zadovoljstva, vendar tudi niso postali zagrenjeni, kajti njihovo srečo je predstavljalo to, da so svojim otrokom omogočili dostop do dobrin, ki jih sami niso imeli.

Sindikalizem je možna pot napredka …, 

Ker sem bil tudi sam več kot deset let sindikalist – zaradi funkcije, ki sem jo opravljal na področju upravljanja človeških virov v podjetju, sem imel določene zadržke –, vem, da lahko sindikalizem zelo veliko doprinese posamezniku. 
Veliko sem delal za druge in to me je zelo obogatilo; bolje sem spoznal podjetja, druge sindikalne centrale, delovno zakonodajo, kolektivne pogodbe, izpopolnil sem se v pogajalskih in govornih veščinah ter spretnostih vodenja skupine. 
Poleg tega sem imel priložnost opazovati, kako stvari napredujejo, kako se ljudje odpirajo možnostim, kako se odpirajo nove situacije. 
Kadri oklevajo, da bi se lotili sindikalizma – bodisi ker se bojijo za svojo kariero, bodisi ker so preveč individualistični zaradi svoje izobrazbe. 
Ni naključje, da v sindikalizmu najdemo veliko ljudi, ki se ukvarjajo s skupinskimi športi, so dejavni v mladinskih gibanjih in imajo bogato družabno življenje. 
Glede na svojo naravoslovno izobrazbo in začetke na področju raziskovalnega dela nisem usmerjen k področju človeških virov in človeških odnosov, pa vendar sem bil aktiven sindikalist …

… in svoje dejavnosti ne usmerja v srečo delavcev.

Sindikalizem ostaja nujno potreben …, 

Kaj lahko danes povem o sindikalizmu v okviru knjige, ki obravnava srečo pri delu? 

Socialna zakonodaja je neprilagojena, zaščitniška država danes kaže svoje pomanjkljivosti in slabosti. 
Vendar se lahko življenjski pogoji delavcev ugodno razvijajo tako na ravni podjetij kot na ravni poklicnih panog in celotnega sveta dela.

Molitev ne nadomesti usposobljenosti in zavzetosti pri delu, vendar nas vodi, nam daje navdih, nam razjasni sliko, nam daje zagon in je zelo priporočljiva pri sprejemanju odločitev – glede premestitev, sprejemanja naročil, človeških odnosov. 
V svetu, ki je vedno bolj kompleksen, zahteven in težaven, moramo nenehno sprejemati odločitve. 
Kristjan ve, da lahko takrat, ko sam ne vidi jasno situacije, prosi za nasvet. 
Evangelij nam jasno pravi: »Prosite in boste prejeli. 
Trkajte in se vam bo odprlo.« 
Prejeli boste veliko več, kot boste prosili, kajti prejeli boste Svetega Duha. 
Vedno sem za vse prosil v molitvi. 
Tistim, ki so mi rekli, da sem »moledovalec«, sem odgovoril, da molijo ubogi, prvi od osmih blagrov pa je: »Blagor ubogim v duhu.«. 
Torej sem še naprej za vse molil, in verjetno sem takoj prejel Svetega Duha, kot pravi sveti Luka, kajti postopoma se je moja molitev razširila še na druge oblike, ki upravičeno veljajo za »plemenitejše«: čaščenje, občudovanje, hvaležnost … 
Ne obžalujem, da sem bil do neke mere »moledovalec«, kajti to pomeni, da sem imel Upanje. 
Krepost Upanja – in molitev zanjo –, ki je prav tako pomembna za življenje v dvoje, družino, mesto, za mir med narodi, ni namenjena samo svetu dela. 

To je veličastna naloga, ki spodbudi moralno vprašanje: »Ali to, kar počnemo, pripomore k našemu razvoju v vseh razsežnostih ali nas omejuje in zasužnjuje?« 
Kristjan ne more zavestno opravljati katerega koli dela. 
V modernem svetu si zastavljamo vprašanja kot delavci v podjetjih, ki so povezana z »občutljivimi« področji, kot so prehrana, zdravje, življenje, duševno ravnovesje: npr. kmetijstvo in prehrambna industrija, farmacevtska industrija in medicinski material, orožja, oglaševanje, mediji … 

Pri smrti in delu gre za nujo in ne za izbiro. 
Vesolje nudi človeku hrano in toploto samo, če mu človek prispeva svoje delo. 
Vendar lahko smrt in delo prenašamo bodisi z upiranjem bodisi s privolitvijo. 
Lahko ju sprejmemo v njuni goli resnici, ali pa ju ovijemo v laž. 

