“Američani poznajo ta način friziranja že zagotovo kakšnih petnajst let, toda ameriški, lahko tudi azijski lasje so debeli, težki, neprimerni za vložek k tankim evropskim lasem. 
Ti volumni pa so narejeni iz evropskega lasu. 
In ko se vklopi v lase, se nič ne vidi, le lasišče je polno, bogato, ti si pa lahko poljubno umivaš lase, se friziraš, kar dober mesec skupaj ali še celo do šest tednov. 
Volumen namreč prekrije narastek, ki je sicer hitro viden. 
Ko pa je potrebno novo barvanje lasu, se volumen zlahka odstrani, lasje uredijo, se pravi operejo, ostrižejo, obarvajo na novo, ponovno vstavi volumen, naši lasje potegnejo skozi luknje mrežice, navijejo skupaj z volumnom, uredi pričeska in spet bo mir za naslednjih šest tednov. 
Volumen ne povzroča nobenih težav, nobene nevarnosti ni, da bi zdrknil z glave, kajti s šopki las je pritrjen na lasišče. 
Vsak šopek las s kvačko vplete v mrežico in ga s posebnim voskom iz roževine, torej naravnega materiala, s posebno pripravo stopi z roževinasto mrežico, osnovo volumna. 
Težko je opisati postopek, toda resnično je zelo enostaven. 
Izpod frizerkinih rok pa nastaja bogata frizura, tako naravna, da nihče, kdor ne bi resnično vedel za volumen, ne bi podvomil v njeno pristnost.

