Ali, kot zapiše Iztok Lovrić :

Totally Over You kultnega avtorja britanskega gledališča u fris Marka Ravenhilla je bila krstno uprizorjena leta 2003 v Nacionalnem gledališču v Londonu, in sicer v kontekstu programa, ki je namenjen najstniškemu občinstvu . 
Igro je navdihnil Molière (Les Précieuses ridicules/ Smešne precioze ), in govori o štirih dekletih, ki se odločijo, da bodo postale slavne , tako da bodo hodile s slavnimi moškimi, zato zapustijo svoje fante . 
Štirje fantje pa s pomočjo prijateljev, članov šolskega dramskega krožka, pripravijo pravo presenečenje, scenarij, s katerim bi radi dekleta osmešili in jih pripravili do tega, da bi premislile o posledicah svojih dejanj . 
Ravenhill se v tej »komediji za najstnike« satirično poigra s kategorijo slave , ki je tako na Zahodu kot Vzhodu izjemno močno prisotna tudi pri mladostnikih. 
V Veliki Britaniji so to Ravenhillovo igro mladostniki uprizarjali sami , v SMG pa jo pod režisersko taktirko mojstra

Mila sanja, da bo zvezda muzikala. 
Vendar je za začetek le zvezda obskurnega kluba v severnem Londonu, v katerem gostje redno razbijajo kozarce, zvezdo pa ščipajo v zadnjico. 
Marko sanja, da bo komik. 
Za zdaj je natakar.

Sneguljčica nas nagovarja s poetičnim jezikom in simboliko nezavednega. 
Govori jezik pravljice s pravljičnim jezikom odra in se ne obremenjuje z interpretacijami ali reinterpretacijami. 
Govorica Sneguljčice dopušča pravljičnosti prosto pot, da nam spregovori o svetu, razklanem med dobrim in zlim, o svetu, kjer se zlo koti iz narcizma in nepotešenega ega ter nam šepeta o silah zla in odrešilni moči ljubezni.

Alekso Makedonče

Delil je usodo mladih povojnih intelektualcev, ki so v petdesetih in šestdesetih letih prenovili slovensko dramatiko in predstavljali prvi val kulturniške opozicije. 
Čeprav je bil med vojno z družino interniran v Nemčijo in je po njej verjel v obnovo države in boljši jutri, so se mu sanje razblinile l. 1951, ko je bil obsojen zaradi protidržavnega delovanja. 
Vrgli so ga z mariborske gimnazije, ker je prijateljeval z avtorji gimnazijskega glasila Iskanja, in mu za pet let prepovedali nadaljnje šolanje. 
Čeprav so mu kazen leto kasneje črtali, je ostal politično zaznamovan.

Protagonistka uprizoritve Krizantema na klavirju ne posnema načina interpretacije Svetlane Makarovič, čeprav se s svojo umetniško osebnostjo in naravo očitno zlahka in poglobljeno (po)istoveti z jedko sporočilnostjo avtoričinih šansonov, tako da seji v nekaterih interpretacijskih in glasovnih legah prav očarljivo približa.

3. 
Ikebana (2.53)

Joži Šalej – klavir, harmonika, spremljevalni vokal, Opera za Adelo

Poezija in glasba – Svetlana Makarovič

Rodila se je na Reki, Hrvaška. 
Končala je AGRFT in se po študiju, leta 1983, zaposlila v Slovenskem mladinskem gledališču.

Že od začetkov svojega delovanja se je lotevala tako tradicionalnih kot eksperimentalnih in avantgardnih projektov, tako institucionalnih (v zadnjem času je npr. sodelovala s Stadttheatrom Klagenfurt iz Celovca v avstrijski praizvedbi Padca Biljane Srbljanović) kot neodvisnih (npr. Saloma , De profundis , Filozofija v budoarju , Pomladno obredje in Carmina Slovenica v Koreodrami Ljubljana, Avtorski projekt Simultan v produkciji Društva B-51, projekti Metrix v okviru Zavoda Anatom, Meštirix KUD Metrix, katerega soustanoviteljica je, ter Me5x5 v produkciji Fičo Baleta). 
Preskusila se je tudi v mjuziklu - oziroma mijauziklu, saj je zapela in zaigrala v Obutem mačku Špas teatra).

Matjaža Pograjca

Ivan Godnič se je rodil v Ljubljani. 
Igro na ljubljanski AGRFT je doštudiral leta 1988 in se zaposlil v PG Kranj, leta 1990 pa je postal član Slovenskega mladinskega gledališča.

(2008) - Martin (45), osamljen uslužbenec v kronični depresiji

Ob igralskem delu se je nekajkrat uspešno lotil tudi dramaturgije ( Hiša Bernarde Alba , Peter Pan , Soba srečanj , Wrestling Dostoevsky , Kitov trebuh – vse v režiji Matjaža Pograjca).

Diega de Bree

Sodeloval je tudi s številnimi drugimi slovenskimi institucionalnimi in neinstitucionalnimi gledališči, npr. z EG Glej (Weissova Noč gostov v režiji Vita Tauferja), PDG Nova Gorica (Brecht-Weillova Opera za tri groše v režiji E. Škotnickega in E. Fritza), MGL (Partljičeva Justifikacija v režiji Franceta Jamnika), s Koreodramo Ljubljana (Grumov De profundis ) in Tespisovim vozom v Mariboru, kasneje pa tudi s Špas teatrom ( Dan norosti v režiji Branka Đurića), v zadnjem času pa je kot gost nastopil v predstavah Romulus Veliki v SSG Trst in Doktor Faustus v SNG Nova Gorica (obe je režiral Diego de Brea ).

Kot igralec in gibalec je sodeloval v skupini Betontanc ( Za vsako besedo cekin , 1992; Tatovi mokrih robčkov , 1993; Know Your Enemy! , 1994; Na treh straneh neba , 1995) in gledališču Muzeum ( Čriček v pesti , 1994; Lo scrittore , 1996, Molière , 2006), Q&A – Very Private , Very Public, Maska, ter pri številnih drugih neodvisnih produkcijah.

Igral je v video filmih Eme Kugler in bil stalni sodelavec SMG, vzporedno pa je ustvarjal tudi samostojne gledališke projekte ( Križev kralj , Plesni teater Ljubljana, 1995, Medium coeli , gledališče Glej, 1998, Biti nekdo drug v produkciji Exodos, Ljubljana, v koprodukciji Zavoda Exodos in Cankarjevega doma; v okviru SMG – Odprto Mladinsko pa Zvonar , 1997 in Obličja iz peska , 2003).

Gledalci ga poznajo tudi z malih ekranov, saj se je pojavljal kot voditelj TV oddaj ( Moj film , Kuharski dvoboj in Zmorem ), v oglaševanju, igral je v TV nadaljevanki Totalna razprodaja (kot gost pa tudi v Naši mali kliniki ) ter v filmih ( Triptih Agate Schwarzkobler , Brezno , Nikogaršnja zemlja ).

Občasno gostuje tudi v drugih gledališčih najširšega diapazona; videli smo ga v tako različnih projektih, kot sta Elizabeta je zagreta Teatra 55 ali Incasso Vie Negative.

Svojo pot po institucionalnih odrih je začel v SNG Drama, kjer je odigral glavno vlogo v Trainspottingu Irvina Welsha, bil je tudi Jezus Kristus v Škofjeloškem pasijonu . 
Sodeloval je še s Prešernovim gledališčem Kranj, gledališčem GOML, SMG in MGL, kjer se je za nekaj časa tudi zaposlil, leta 2009 pa je postal član ansambla Slovenskega mladinskega gledališča, s katerim je že prej sodeloval kot gost.

Ajet Kevrić

Večkrat se je preizkusil tudi v režiji ( Projekt Vilmoš Tkalec , Andrej Rozman Roza: Walter Parsifal , Odprto Mladinsko, 1997, William Shakespeare – Andrej Rozman Roza: Hamlet , SMG, 2001).

Peter Božič: Šumi - 14.45 EUR

Inspicienta:

Plavi bar ob podhodu Plave lagune (odprt do 23. ure).

odličje Marija Vera za življenjsko delo, ki ga podeljuje ZDUS, Sandiju Pavlinu

nagrada sátir festivala SKUP Olgi Kacjan in Ivanu Rupniku za igralski stvaritvi v predstavi Kleist

nagrada Silvanu Omerzuju na 41. festivalu PIF za scenografijo predstave Hiša Marije Pomočnice

nagrada mali princ za najboljšo predstavo v celoti na festivalu Lutke 2008 Hiši Marije Pomočnice

posebna nagrada marul za izjemno skladnost in vrhunsko izraznost vseh elementov predstave Fragile! na festivalu Marulićevi dnevi v Splitu, Hrvaška

nagrada 14. kotorskega festivala otroškega gledališča Branku Potočanu za režijo Kekca

nagrada 14. kotorskega festivala otroškega gledališča Olgi Grad za vlogo Pehte v Kekcu

Katja Lenarčič

Iz štirih glasov v štiri monologe

Med protagonisti je Neda R. Bric svojo barsko pevko M napolnila s polnokrvno slo v ljubezni in najbrž tudi zakonu nezadoščene in razočarane srednjeletnice, ki ji občutek iztekanja časa pospešuje željo po otroku, žejo po življenju, trpka življenjska izkušnja pa jo obenem osvobaja naivnega poželenja. 
Matej Recer , ki se je izkazal kot imeniten pianist in pevkin tenkočutni muzikalni spremljevalec, je svojega prav tako srednjeletnega ter v ljubezni in najbrž tudi zakonu nezadoščenega A zarisal med standardno moško ukročenostjo in čustveno distancirano vsevednostjo ter ironično jedkim samousmiljenjem. 
Boris Kos je svojo živalsko potentno »pošast« B zgradil z iracionalno telesno polnokrvnostjo in neobrzdanostjo mladega človeka, ki ne pristaja na moralne prepovedi in je (še) pripravljen tvegati na vse ali nič, življenje ali smrt. 
Odrsko in globlje vsebinske nasprotje njegovi neobrzdani in samouničevalni temni življenjski sli pomenljivo prinaša Janja Majzelj v nedolžno beli eterični podobi plesalke in baletke C, ki jasnovidno sluti odrešitev pred brezplodnim životarjenjem okoli ene same osi (spolnosti, erotike) ter sovraštvom do sebe, srečo in svobodo šele po smrti.

Dvajseto in zadnjo dramo Petra Božiča v 21 kratkih prizorih Šumi (2009) (…) so v SMG krstno postavili na komorno prizorišče Stare pošte. 
Režiser Vinko Möderndorfer, dramaturg dr. Blaž Lukan in scenograf Branko Hojnik so fragmentarno in zgolj na prvi pogled realistično izhodišče za igro o t. i. malih ljudeh oz. družbenih obrobnežih domišljeno postavili v univerzalni ambient starosvetne čakalnice na železniški postaji, mimo katere z vlaki, ki jih skupaj s protagonisti ves čas opazujemo projicirane skozi okni v vratih, dobesedno »beži življenje«. 
Z dodanimi izbranimi pesmimi Vojina Kovača Chubbyja kot osrednje odrske osebe in zgodovinske osebnosti obenem je uprizoritev pridobila prvine generacijsko prepoznavne intimne pesnikove izpovedi in usode družbeno nepriznanega umetnika, z izbranimi dodanimi citati iz tiskanih medijev tistih časov pa je lapidarno zaznamovala tudi lokalno in globalno časovno umestitev posameznih prizorov ter vse bolj očitno brezperspektivnega životarjenja predstavljenih obstrancev nasploh.

Ta odnos je zaznamovan s kritično noto in brezpogojnim spoštovanjem obenem. 
Podobno strukturo je morda zaznati v Božičevem odnosu do Chubbyja kot svojega avantgardnega predhodnika(ki je z dramo absurda v slovenski dramatiki naredil enakovreden preobrat kot poprej Chubby v poeziji z reistično poezijo) ter odnosu režiserja Vinka Möderndorferja do pisca drame.

Šumi in šumijevci

Igor Ružić

Ključna privlačnost in kakovost celostne uprizoritvene umetnine, ki prepričljivo živo, duhovito in čutno neposredno oživlja številne dinamične razsežnosti med univerzalnim neredom in redom (harmonijo), vsakdanjo in umetniško resničnostjo, polnokrvno telesnostjo in metafizično poduhovljenostjo, humorjem in tragiko, burlesko in grotesko, profanostjo in vzvišenostjo ... se skriva v kompleksnem doživetju domišljene in disciplinirane ter filigransko izdelane kolektivne oz. ansambelske odrske stvaritve, v kateri je individualni prispevek vsakogar posebej skladno umeščen v skupno celoto.

Tokrat je spodnja dvorana SMG spremenjena v notranjost arhetipskega gostišča iz časov kolonizacije ameriške divjine (scenografijo, ki je nedvomno eden boljših elementov uprizoritve, so zasnovali Estríhi & Ométi), z veliko biljardno mizo v sredini (ki po potrebi služi kot nadomestek odra), dolgim šankom v globini prizorišča ter ob robu razvrščenimi stoli in mizami, za katerimi kot neme priče dogajanja sedijo gledalci. 
Ti imajo kaj početi, ne le zaradi pijače: skozi mešanico zvrsti in izrazov, od groteske do satire, muzikala in melodrame, odzive igre do lutk ali videa se namreč v živahnem ritmu nizajo usode prebivalcev zapuščenega mesteca sredi pustinje (ki so zdaj prisotni le še kot duhovi značilnih likov iz vesternov, od šerifa in pogrebnika do lastnice javne hiše) in njihova srečevanja z druščino svetovnih politikov, ki se tam znajdejo po strmoglavljenju letala ...

… osnovna kvaliteta Kozoletovega dramskega prvenca je nedvomno v njegovem razpiranju misli, ki jih na pohod zažene vsem vsaj po malem znana sodobna (blokovska) osamljenost, vanjo zaprta življenjska nezadoščenost in ven čedalje bolj prodirajoča izguba smisla.

Kako naj bo človek zvest samemu sebi, če v njem poteka večni boj s samim sabo? 
Čemu naj bo zvest? 
Človečnosti, odgovarja razvpita britanska dramatičarka Sarah Kane v Razdejanih (Blasted). […] Izjemno močan element predstave je scenografija Branka Hojnika z zasnovo videa in osvetlitve Davida Orešiča, ki je tako rekoč četrti igralec. 
Skozi sceno se pokaže razvoj odnosov, občutij, teženj: odlično pospravljene hotelske sobe, ki deluje sterilno in hladno, preko močnih rdečih neonk, ki na fizični ravni povzamejo pekel dogajanja […], do popolnega razdejanja večine scenskih elementov in pomirjujočega dežja, ki pada na razdejan(j)e. 
Razpoloženje? 
Veliko hujše kot ob gledanju televizijskih prenosov vojnih pokolov, že bliže občutju ob poročanju o avstrijskem očetu-posiljevalcu iz kleti, še najbolj pa telesni zakrknjenosti, topi notranji bolečini, ki jo doživi bralec romanov Elfriede Jelinek.

[…] Pavle Ravnohrib je […] uspel predstaviti vse kapacitete igralskega doživljanja in tako gledalce uspešno povedel v katarzo najbolj potlačenih čustev.

Smrt po slovensko

Olga Ptak

V Mladem mesu so v središču odnosi, odnosi številnih ljudi v neki francoski vasi, ki so do neke mere individualizirani, do neke mere pa splošni, prepoznavni, določeni s svojo vlogo v skupnosti. 
Tu so vsi nujni vaški protagonisti, župnik, učiteljica, gostilničar in točajka, prodajalke, pometač, pocestnice in tako naprej, situacija in dogajanja, ki za trenutek spomnijo na kak Clochmerle ali Gogo, kak drugi pa na Márquezov Macondo in še kaj. 
Zanimiva je odločitev, da ustvarjalci predstave romana niso tekstovno dramatizirali, pač pa so ga pustili v pripovedni obliki, ki deluje kot komentar ali opis, in so dramatizirali premi govor s situacijo. 
S tem so dosegli svojevrstno distanco, relativizirali iluzijo in prišli do razpršenosti, ki se skozi vse dogajanje stopnjuje. 
Temu ustreza tudi zareza v spremembi prizorišča. 
Če so v prvem delu predstave stene hiš še navidezno skrivale nekatere zasebnosti vaščanov in se je o marsičem le šušljalo, pa se prek prizora otrok, ki na plaži igrajo nogomet, uprizorjenega v foajeju, dogajanje odpre v razgaljanje odnosov in slabosti vaščanov, v odpiranje možnih nečednosti, razgradnjo na videz urejene vaškosti v nek suspenz, ki more biti tudi vprašanje ali le pristajanje na dejstvo, da svet je, kakršen je. 
Gre torej za široko pisano ambiciozno igralsko dorečeno predstavo, ki pušča v gledalcu vtis hkratne praznine in skrajne zgoščenosti, nedoločljivega občutka, ki ga bo moral skozi vnovični premislek še definirati.

Prenos pripovednega toka

Murska Sobota, 21. februar 2008

Charles Baudelaire je napisal: »Vedno se je treba omamljati, z vinom, s poezijo ali pa z moralo, kakor hočete.« 
In kaj bi ta pesnik, ki je skušal pobegniti pred banalnostjo sveta rekel stoletje in pol pozneje, v času medmrežja, na katerem najdeš vse od perverzij, kuharskih receptov, v času resničnostnih šovov, kupov slaboumne zabave, pa drog vseh vrst na vsakem koraku, ali pa, kot se očitno sprašujejo ustvarjalci Ljubezni na smrt, kaj lahko gledališče sploh še prinese, da bi omamljalo ali pa grobo potegnilo iz omame. 
Predstava predlaga pravo restavracijo. 
Gledalcu napolni nos z mamljivimi vonji po hrani, usta z izbranimi okusi, razpoloženje dvigne z vinom, vzburi domišljijo z jedilnim listom in za krono užitka doda še uglasbeno poezijo Verlaina, Rimbauda, Baudelaira, Wilda, pa Schulerjeve, Benna, Trakla, Heima, Poeja, Lorce, Batailla, ki jo pred njegovimi očmi, tako kot hrano, servirajo dramski igralci, vajenci. 
Gledalci pa fascinirani, šokirani, razvajani, da skoraj ne obvladajo vsega hkrati, začudeni nad izurjenostjo pevsko-igralsko-kuharskih sposobnosti, se omamljajo, dokler jih iz teh prijetnosti ne izpelje dejstvo o navzočnosti bakterij v naši hrani in popolnoma dokončno še dejstvo o atomski bombi. 
Tu nekje smo vsi skupaj, nam skuša dopovedati predstava, med estetiko in najlepšim čustvom, ampak še bolj v večnem zrenju smrti v oči, pred katero nas ne obvaruje niti zdravo to niti zdravo ono, v vsem pa je seveda marsikaj, kar nas lahko zamoti, na primer gledališče, na primer predstava Ljubezen na smrt .

Tokratni Pograjčev »interaktivni eksperiment« je razprl za naš prostor novo plast gledališke izkušnje. 
S principom obiska predstave kot udeležbe na masovni večerji je previdno porušil utečeno razmerje med gledaci in igralci ter mednje vstavil sproščeno, a uvidevno sodelovanje. 
Spodnja dvorana Slovenskega mladinskega gledališča se je za to priložnost preoblikovala v glasbeno-vizualno restavracijo, napolnjeno z omamnimi vonjavami in izjemno razpoloženimi kuharji. 
Ljubezen na smrt naznanja izbor in postrežbo povsem neoporečne in izbrane hrane. 
Vabi k užitkarsko spokojni večerji z dodatki žlahtne poezije. […]

Krakowskie reminiscencje teatralne, Krakov, Poljska, 26. april 2008

Mittelfest, Čedad, Italija, 21. julij 2007 Fragile!

Sarajevska zima, Sarajevo, Bosna in Hercegovina, 16. marec 2007

Težko bo v nekaj besedah povedati, zakaj in na kakšen način je bila sinočnja predstava fascinantna in na kateri točki je celota, ki je skupaj s tehnologijo in živimi ljudmi delovala kot stroj brez napak, pozornost posrkala vase, da se je zgodil čudež gledališča. 
Zasnovana je namreč kot preplet igre v ozadju, ki pa jo dopolnjujejo posnetki taiste igre, dopolnjeni še s posnetki miniaturnih kulis ali interierjev v ospredju, projiciranih na zaslon. 
Sliši se zapleteno in tudi je. 
Igralci z bliskovito hitrostjo menjajo vloge kamermanov, animatorjev in akterjev na odru, tako da se zdi vse skupaj na meji mogočega. 
Pa vendar: vsa mašinerija, ki jo je mogoče razumeti tudi kot večplastno metaforo sodobnosti, je le pripomoček v pretresljivi zgodbi o sodobnih emigrantih v Londonu, obljubljenem mestu Srba, Hrvatice, Bolgara, Rusinje, norveškega vojnega dopisnika in socialne delavke.

Svet Štivičićeve oziroma Pograjca ni svet »krvi in sperme«, prej liričen, po zaslugi glasbene opreme, sestavljene iz popularne jugoslovanske glasbe sedemdesetih in osemdesetih let tudi rahlo sentimentalen in resnično krhek, »fragilen«, čeprav tudi nenehno dramatičen svet. 
Neda R. Bric , Sebastijan Cavazza , Janja Majzelj , Marko Mlačnik , Matej Recer , Katarina Stegnar in Marinka Štern mu pripadajo scela, od začetka do konca. 
Ta – torej čisti konec te inventivne, pomembne predstave – je sicer prijazen, a ni spodbuden: njihov »potop« v miniaturni svet, v katerega posadijo svoje konfekcijske nadomestke, pomeni izgubo identitete, čeprav verjamemo, da jim nekje globoko »v srcu« še vedno kljuva spomin na dom, edino zagotovilo njihove neponovljivosti.

(…) 
Neda R. Bric , Sebastijan Cavazza , Janja Majzelj , Marko Mlačnik , Matej Recer , Katarina Stegnar in Marinka Štern na tenki in prosojni meji med igro in distanco, odrom in kamerami, fiktivnimi osebami in lastno investicijo vanje ustvarijo psihološko argumentirane, jezikovno razplastene in izvedbeno prepričljive figure, ki kljub svoji različnosti govorijo o enem in istem: da lahko vse doživljamo kot »svoje«, pa ne zaradi skupne preteklosti, ki smo ji tako ali drugače obrnili hrbet, ampak zaradi temeljne pozicije krhkosti, samotnosti in tujstva, ki danes ne uide nikomur izmed nas.

Igralci so v tem projektu hkrati dramski liki in tisti, ki svoje življenje snemajo in ga projicirajo na platno, položaj človeka pa je v tej odtujeni, tehnološko razviti viziji sveta izjemno zapleten in ustreza civilizaciji Velikega brata, ki jo pravzaprav živimo in ki življenje spreminja v prenos dokumentarnega materiala v živo.

Teni Štivičić

velika nagrada Borštnikovega srečanja predstavi v celoti

Koreograf Branko Potočan, ki je tokrat nastopil tudi v vlogah režiserja in scenografa, je igro in scenografijo namreč izvajal iz koreografije, s čimer je dosegel razgibanost posameznih dejanj (protagonisti uprizarjajo in v dramsko celoto koherentno povezujejo več zgodb) ter dokazal iznajdljivost (igralci pa spretnost) v uporabi preprostih (in prav zaradi funkcionalnosti zadostnih) scenskih elementov. 
(…) 
Potrebnih je le nekaj rekvizitov in bogastvo otroške domišljije, pa se igralski poligon brž spremeni v svet Kekčevih gora. 
(…) 
Kekca tako odlikujejo premišljena struktura, zgoščenost v uprizarjanju literarnih zgodb in njihova odrsko učinkovita postavitev, nič manj zaslug pa nima igralska zasedba, ki se navidez povsem lahkotno podi in premetava po odru. 
Nekateri gibalni prizori so že kar osupljivi, nikoli pa ne gredo v skrajnosti, kar je spet ena izmed kvalitet premetanke: dinamično, a v skladu z ritmom celote.

Gre za kratko, dinamično in razgibano postavitev znanih pastirčkovih zgodb, v kateri se trije mestni (ali vaški) otroci igrajo Kekca. 
(…) 
Uprizoritev izredno ekonomično in domiselno uporablja rekvizite (deske, palice in vrvi), jih vešče zreže v gibalno-scenske kadre (služijo kot skalne stene, hribi, vrata, miza, plesna oprema, orodje in »orožje«), v katerih si prostori in vidiki sledijo s hitrostjo in spretnostjo na pravi filmski način. 
Slednje pa postavitvi omogoča sicer natančna, a hkrati dovolj ohlapna dramaturška sestavljanka, ki se z gibalnimi rešitvami sestavi v zgovorno in zabavno pripoved (…). 
Nastopajoči so vsi po vrsti odlični, zato bi bilo krivično kogarkoli izpostavljati. 
Plesno-gledališka Učna ura , kakršno so si v SMG samo želeli, je od tega tedna na ogled!

Pliberk, Avstrija, 21. maj 2005

Domžale, 13. februar 2006

Krško, 24. junij 2005

Festival Internacional Cervantino, León, Mehika, 10. oktober 2007

Festival Zlata paličica, Ljubljana, 13. november 1999

Koprodukcija Slovenskega mladinskega gledališča, SNG Maribor, Cankarjevega doma in SSG Trst

Vihar je Vita Tauferja , ki se je v svojem neprekosljivo izzivalnem gledališkem opusu že večkrat izkazal tudi kot izjemen, pronicljiv interpret Shakespearovih del , zamikal tudi zato, ker ga bere kot zgodovino v malem , saj gre za kompleksno upodobitev revolucije in kontrarevolucije, kaznovanje in odpuščanje , predvsem pa za dualizem , ki ga po eni plati uteleša svet duhov, metafizike, transcendence in umetnosti , po drugi pa prostor brutalne stvarnosti brez iluzij . 
Zato je Tauferjev Vihar drzna gledališka plovba od kozmične jeze do pritlehnega prekucuštva , podkrepljena z vizualno podobo likovnega ustvarjalca Janeza Janše in lučnim oblikovanjem mojstra Stefana Pfeistlingerja . 
Igralski zasedbi, ki jo sestavljajo člani ansamblov treh gledališč , se pridružujejo baletniki Opere in baleta SNG Maribor pod koreografskim vodstvom Branka Potočana .

Matevž Biber

Tisti, ki ste kdaj sledili Brelovi karieri in pojavi, morate priznati, da ga je avtor Branko Završan upodobil neverjetno identično, na odru pa so Završanu družbo delali tudi imenitni glasbeniki, kitarist Uroš Rakovec, kontrabasist Žiga Golob in bobnar Krunoslav Levačić. 
V dobri uri trajajočem koncertu smo bili tako deležni nostalgije, sanj in negodovanj, ki jih skozi svoja besedila izžareva Jacques Brel. 
Pa v bistvu niti ni šlo samo za koncert. 
Dobili smo prerez osebnostnega značaja velikega pevca, in to v spoštljivi in všečni maniri. 
Še enkrat se moram dotakniti prevodov. 
Bili so odlični, skoraj do perfekcije preneseni v naše okolje, med naše nostalgijo, sanje in negodovanja.

O ljubezni.

Pod režijskim vodstvom Anne Furse so se igralci Slovenskega mladinskega gledališča in Atleti srca ( Athletes of the Heart ) več kot eno leto srečevali v posebej za projekt oblikovani spletni klepetalnici – studiu, v katerem so raziskovali, improvizirali in pisali. 
S pomočjo vizualnega in besednega gradiva so se poglabljali v fenomen Don Juana, kot se pojavlja v klasični in moderni dramatiki, poeziji, operi in filmu, popularni kulturi, pa tudi v svojo lastno domišljijo in predstave o spolnosti in moči.

Ko sem se po ogledu ponovitve predstave Don Juan. 
Kdo? vračala iz Slovenskega mladinskega gledališča, so mojo glavo polnile misli o tem, kako je lahko gledališki dogodek kompleksen, zapleten in obenem popolnoma preprost. 
Don Juan v naših glavah je tudi naslov prizora iz te nenavadne uprizoritve, za katero se zdijo bistvene tri točke iz delovnega manifesta, objavljenega v gledališkem listu: prvič, vedno predstavljamo in kažemo, da se s pretvarjanjem samo igramo; drugič, nobene gledališke iluzije, ki ni pripravljena razkriti svojih mehanizmov; in tretjič, iz funkcionalnega in bistvenega se kuje poezija gledališča.

Intimnost arhetipov vsakdana – Demontaža zapeljevanja

Zadnje, kar si želim, razmišljam na poti v Slovensko mladinsko gledališče, kjer bodo pesnitev inscenirali v režiji uglednega flamskega gosta Jana Decorta, je to, da mi poskusijo lepoto, čistost in srh teh vrstic uprizoriti: mar ne bi bil tovrstni poskus zaradi svetopisemskega konteksta, himničnega naboja in poetične veličine Visoke pesmi skoraj bogokletno dejanje? 
Po pravici povedano se v gledališče odpravljam le zaradi domneve, da se mi pri Janu Decortu takšne naivnosti ni treba bati … […] Pomirjujoč je že prvi pogled na izčiščeno in ogoljeno scenografijo predstave. […] Vse skupaj se zlije v rahlo bizaren, vendar sugestiven ambient, v katerem si podajata roko pradavno in sodobno občutenje sveta; nekaj nadvse sorodnega pa bi ob tej subtilni odrski miniaturki lahko rekli tudi za način podajanja same pesnitve, ki jo igralca preprosto prebirata iz gledaliških skript. […] Branje je načrtno monotono in brezosebno, saj šele z redukcijo njunih izraznih sredstev pride do veljave hipnotična moč poezije; njuni drži sta namenoma samotni in samozadostni, saj se zaradi tega še močneje zavemo skoraj neznosne sle po bližini, ki jo opeva Visoka pesem . […] In naj se še tako močno zavedam, da verjetno pripadam manjšini gledalcev, ki jih tovrstno gledališče zanima bolj kot dovršeni spektakli, kakršnim ne manjka ne blišča ne smisla, v predstavi neznansko uživam: kako redko se pravzaprav danes zgodi, da v izobilju vizualnih in zvočnih učinkov, s katerimi je kot en sam teater do zadnjega kotička prepreden naš svet, doživimo tako zbrano, natančno, disciplinirano predstavo, ki prijazno varčuje s svojo domišljijo, da bi nas za pozornost nagradila z eksplozijo tiste v naših lastnih glavah.

Matjaž Bajželj

Iztok Hrga

Intimno predstavo Kleist bi lahko poimenovali kar konstrukcija in dekonstrukcija hkrati. 
Zgodba je sestavljena iz pisem, ki jih je sila genialni in vsestranski, pa tudi samodestruktivni avtor Heinrich von Kleist pošiljal ženskam iz svojega življenja. […] Predstavo so prepustili Silvanu Omerzuju, ki ga bolj poznamo kot lutkovnega režiserja in gonilno silo Umetniškega društva Konj. 
Njegovo lutkarsko znanje se pozna tudi v sicer minimalistični predstavi. 
Brez razstavljenega robota – kako lep prikaz dekonstrukcije ljubezni! 
– in brez živalskih prispodob pri njem pač ne gre. 
Samosvoje in drugače. 
Etudo za dva sta odigrala Ivan Rupnik in Olga Kacjan , slednja sicer kot ženska plat avtorja in je delovala kot svojevrstno zrcalo Kleista. 
Besedilo v prvi osebi je še posebej Rupnik interpretiral fascinantno.

Fabio Rubiano

Opečnate oboke spodnje dvorane Slovenskega mladinskega gledališča Diego de Brea uporabi kot naravno kuliso, ki ji sproti dodaja nekaj preprostih scenskih elementov, kakšen stol ali mizo. 
Prizorišče, ki se dviguje v treh nivojih in se še nadaljuje s stopniščem na horizontu, igralcem omogoča hitre vstope in izstope v različnih smereh. 
Mizanscena se s pomočjo osvetljave – ta usmerja gledalčev pogled – seli po vsem prostoru, tako da so prehodi med neštetimi prizori jasni, čisti, elegantni; z vsem tem predstava pridobiva na živahnosti in dinamiki. 
K slednji veliko prispeva tudi glasba Alda Kumarja, ki je tako rekoč vseprisotna. 
(…)

Petnajstčlanski ansambel v historičnih kostumih je discipliniran in ubran.

Končno smo na letošnjem MESS-u videli predstavo režiserja, ki se je ukvarjal s preteklostjo, pa se ni odločil za nerazumljivo in dvomljivo posodobitev ali folklorno aktualizacijo. 
Diego de Brea je iz svoje slovenske perspektive pokazal, kako lahko – estetsko veliko bolj zrelo od gledaliških korenjakov, ki smo jih do zdaj imeli možnost videti na MESS-u – artikulira svoje gledališke zamisli in obenem obdela ključne probleme in dvome balkanskega prostora, kot so etnično čiščenje in sekularizacija družbe.

Argentina (ob predstavi na FITB)

Kraljica Margot , nastala po izvirniku Alexandra Dumasa, je ena najbolj slavljenih predstav tega festivala.

Vsak prizor je slika zase. 
In tako kot pri Caravaggiu je vsak lik osvetljen. 
Eksperiment De Bree in tega slovenskega gledališča bolj kot na čemerkoli sloni prav na tem. 
Temo renesanse je dejansko razrešil zgolj z lučjo in kostumi.

Primorski poletni festival, Koper, 10. julij 2005

Novi list

Lorencijeva režija je zrela, premišljena, bogato asociativna, slogovno prepoznavna in gotovo eden od vrhuncev letošnje gledališke sezone: srečna Poroka uprizoritve z gledališčem kot takim. 
Ob notranjem dramaturškem spraševanju zastavlja tudi širša gledališka vprašanja: kako se vzpostaviti v svetu, kjer je mogoče vse povedati, pa nam zato ni nič lažje, kako biti viden v svetu, v katerem je vidno vse, pa pri tem ostati ves dosledno, trmasto, reflektirano znotraj nevidnega, zgolj slutenega?

»Perfekcionizem in pretirana teatralnost sta smrt za gledališče,« je nekje zapisal Ionesco in dodal še besedo o pravi meri nerodnosti, ki da jo mora vsebovati teater po njegovem okusu. 
Učna ura (…) bi bila Ionescu – vsaj do neke mere – zagotovo všeč. 
Vito Taufer (…) jo namreč postavlja v atmosfersko močno zaznamovan prostor (pozni poletni popoldan, nemara nekje v Mariboru, meščanska soba je polna skorajda naturalističnih detajlov, ki pa po potrebi pokažejo svoja rebra) in s pridihom ljudske igre. 
Ta odločitev je premišljena in utemeljena: teater absurda, kakršnega uprizarja Ionesco v Učni uri, danes gledamo že kot povsem domačo, ljudsko igro, in njegov humor je kljub vsem »črnim« in metafizičnim zastavkom že dodobra benigen, zgolj naiven; nadalje imamo tudi pri nas že določeno zgodovino uprizarjanja Ionesca in Učne ure, hkrati pa je ta odločitev rezultat Tauferjeve že znane in uspešne strategije »deabsurdizacije« besedil teatra absurda (…). 
Taufer gre tokrat še dlje: predlogo uprizori celo kot woodovsko parafrazo, torej kot igro z mnogimi (drugače od Eda Wooda, »najslabšega filmskega režiserja vseh časov«, namernimi) spodrsljaji, napakami, nerodnostmi in zasilnostmi, kar pride najlepše do izraza v odločilnem trenutku igre, profesorjevem umoru učenke. 
(…) 
Pred nami (je) zabavna komična drama, ki jo Taufer z atmosferskimi odtenki, glasbenimi poudarki, zlasti pa skozi igro treh protagonistov obrne v grozljivko ali srhljivko , ki se – skupaj s primerno dozo distance – močno približa groteski. 
To je nenavadna, a učinkovita pot do tako rekoč »idealnega« žanra za uprizarjanje Ionesca, ki je hkrati blizu tudi sodobnemu občinstvu sveta kot nenehne simulacije oz. poudarjene igre (…).

Taufer je krenil po povsem nepričakovani poti. 
Učno uro je zrežiral kot psihološko dramo, blago potisnjeno na rob duševne in družbene motnje. 
Rezultat je grozljiva soigra treh izjemnih igralcev, ki so iz sebe iztisnili poslednjo kapljico moči. 
Janja Majzelj osvaja z lepoto, izjemnim seksapilom, baletno kontrolo svojega telesa in tenkočutno ekspresijo, ki je proti koncu predstave vedno bolj pridušena. 
Ivan Godnič pa je, nasprotno, s svojo postavo in začetno plahostjo pridobil pozornost in simpatije občinstva, na koncu pa je skoraj demonsko razkrinkal družbeno dresuro, ki ji podrejamo svoje otroke. 
Maruša Geymayer-Oblak si je kot Služkinja vzela – in ga tudi dobila – ravno toliko prostora, kolikor je treba. 
Ravno vprašanje prave mere je tisto, kar Taufer dobro pozna in uporablja z lekarniško natančnostjo. 
Fascinantni sta tudi njegova scenografija in celotna likovna rešitev (na prizorišču je tudi živa zlata ribica v stekleni okrogli posodi). 
Prostor je hkrati tudi stanovanje in desakralizirana cerkev (…). 
Vsekakor je treba pohvaliti tudi lučnega mojstra, ki je Kerempuhovemu odru odprl nova obzorja. 
(…)

Milan Mađarev

Nana Milčinski

Gledalčev pogled v igralčev privatni moment ne prinaša zgodbe ali izdelane mizanscene, asociativnemu kaotičnemu dogajajnju, ki ga tvorijo posamezna početja igralcev, utemeljena na različnih senzoričnih izkušnjah je težko slediti, saj se izrisuje kot sanje ali iracionalna norost. 
Zdi se, kot da igra postane užitek in namen sama sebi, iskanje poti do ustvarjalnosti pa je seveda dragoceno vedno in povsod, ne le v gledališču.

Predstavo za privržence Borgesovih labirintov, izmišljij, gostote časa, ki se ne pretaka, temveč kar traja in traja, je pravzaprav treba bolj gledati kot poslušati. 
Pa ne da bi besede rezale meditativno atmosfero, samo zadene bolj, če se znate prepustiti, če dovolite, da vam zleze pod kožo, če se prepustite prividom, sencam in pozabite na čas.

Svoj višek doživi prav v zadnjem delu, ko vsi zastori padejo in je torej pot resnici na široko odprta. 
Plastičen prikaz ponovno rojenega človeka je pika na i predstavi, ki vseskozi apelira na reprofiliranje samega sebe ...

Tina Volarič

Prvič: Že dolgo nisem prebral tako za lase privlečene in nepoznavalske kritike nečesa, kar bi moral kritik, ki se je loti, obvladati ali pa je sploh ne pisati. 
Drugič: iz napisanega sklepam, da se avtorica članka ne zna naravno obnašat, ali goji kako osebno zamero do koga, ki je predstavo pripravljal ali izvajal, ali pa ji je vse, kar je konstruktivnega, dobrega, naravnega, lepega in neposrednega popolnoma tuje, da jo privlači le »blef«, čim večja namišljenost in izumetničenost ter plehkost.

Vsekakor sem vesela, da sem si ogledala Duh resnice. 
Zame je bila to nova izkušnja tako kot verjetno še za marsikoga. 
Presenetljivo je, kaj vse je možno ustvariti s sencami in kako je lahko tako zelo drugačna igra tako zanimiva. 
Pohvalno je, da igralci ustvarijo nekaj novega ali neobičajnega, in upam, da Robert Prebil in njegovi soigralci niso edini, ki so se sposobni lotiti takšnega projekta.

Barbara Predan

Biblioteka, ta borgesovska agalma, zaklad in hkrati »das Unheimliche«, je Arhimedova točka, ki odloča o biti in niču, o koncu in začetku, o podgani v labirintu, o človeku v labirintu … 
Labirintu česa? 
Labirintu interpretacije: umorov, Aristotelove druge knjige Poetike, Svetega pisma in filozofov, ki so hodili nevarna pota onkraj strogo začrtanih shem …

Koncept gledališke predstave Ime rože skuša integralno obravnavati »neskončno drsenje označevalne verige« (izraz je Lacanov), kakor ga je znotraj svoje semiotične prakse pustil v romanu Eco sam … 
Koncept gledališke predstave Ime rože nadaljuje raziskave počel »antropološkega teatra« – kaj je za to bolj primerno kot meniška Celica , umori, Aristotel – in nekaj svežega duha semiotičnega epistemološkega reza, ki je spremenil svet žanrov v 20. stoletju …

Da je Berger Ecovo knjigo bral kot nekakšen filozofski povzetek o smislu bivanja, vere in o kontradikcijah človeškosti in ne toliko kot triler, lahko takoj razberemo prek postopka premikanja in delovanja likov, ki kot na šahovnici sledijo geometričnim potem in razporeditvam, ki mizanscensko delujejo hladno, a hkrati sugestivno. 
Sedem formalno strogo zgoščenih narativnih sklopov vključuje tudi video in diaprojekcije, ki razširjajo odrski prostor in občasno zaobjamejo tudi vso dvorano z avditorijem vred. 
Hkrati tudi natančno osmislijo aktualnost, ki jo vsebuje že sam roman, in ustvarjajo gibljive virtualne scenografije, ki naredijo močan vizualen in emocionalen vtis (tako v prizoru Viljemovega in Adsonovega spoznanja v sloviti knjižnici-labirintu, kjer je skrita druga knjiga Aristotelove Poetike – njene strani so prepojene s ciankalijem in zato smrtonosne za vsakogar, ki se jih dotakne –, ali pa v prizoru analiziranja knjižnice od zunaj, ki je poudarjen z računalniško obdelanim modelom, ki se oddaljuje ali približuje glede na zorni kot interpretov. 
V vsej tej multimedijskosti najdemo tudi trenutke bolj obrtniške in tradicionalne gledališkosti, ki pa kljub temu niso nič manj prijetni, napeti in poetični. 
Tak je na primer prizor, ko Adsona zapelje vaška deklica, ki se dogaja v steklenem kubusu, napolnjenem z rižem, in ki nas v nekaterih potezah spomni na najbolj rafinirano plesno gledališče (na primer na Telesa Sasche Waltz), ali pa ritualno srečanje s papeško legacijo, vélika politična scena, lepa v svojem brechtovskem poreklu, pa še različni prizori v skriptoriju, kjer menihi zarisujejo scenografsko kompozicijo, ki nas spomni na Magrittove slikarske stilizacije ali koloristično linearnost kakega Mondriana. 
Skratka, velik produkcijski zalogaj, predvsem pa nadvse kreativna predstava, bogata z intuicijo in najrazličnejšimi stimulusi, ki prek Ecove zgodbe spregovori o sedanjosti, ki jo živimo, o novem srednjem veku z vsemi novimi strahovi in prepovedmi, ki jih sodobni človek ne glede na vse sofizme modernega časa ni uspel premagati in obvladati. 
Zanesljiv ansambel interpretov podpira to lepo postavitev, ki predstavlja opazno in presenetljivo potrditev tendenc med mojstri evropske gledališke scene (pri nas na primer Ronconi), da na oder postavljajo literarne mojstrovine, skoraj kot bi hoteli raziskati in preizkusiti nove izzive, nove meje in tiste nove razloge, ki jih danes teater, kot se zdi, tako potrebuje.

Režiser nas s sugestivno in natančno režijo, z ambientom, h kateremu je v tem konkretnem primeru prispevalo tudi prizorišče na Citadeli, popelje v čas srednjega veka, v čas, o katerem pred Ecovim romanom nismo imeli nikakšrne predstave. 
Vsa dejanja, vse gibanje igralcev po prizorišču, kostumi, projekcije na zidovih ustvarjajo videz gibanja po samostankih prostorih in tudi gledalca potegnejo za sabo v svet zapletenih odnosov med bivajočimi v tem mikropolisu. 
Tu je dovoljeno vse, le življenje ne, življenje, ki prinaša spoznanje samega sebe, svoje telesnosti, čutnih zadovoljstev, ljubezni, in seveda srečo, smeh. 
Vse, v čemer človek najde zadovoljstvo, in znanje o tem je shranjeno v knjižnici – labirintu, v katerega lahko vstopiš, vendar nima izhoda. 
Radovednež za zmeraj ostane v vitrini zloženih okostij. 
Ime rože Matjaža Bergerja ustvarja v gledalcu vtis preživete izkušnje, globoke potopitve v čas, ki mu ga režiser skuša približati, čeprav se zaveda vsakega trenutka in sodobnih sredstev, s katerimi to doseže. 
Pripovedovalec nas obvešča o številnih dejstvih, povezanih s časom, ki ga iz takšne oddaljenosti vidimo le megleno, igralci pa »ta« čas živijo na odru. 
Pred nami je triler, v katerem je ob likih klerikov, inkvizitorjev, menihov, ki so po naključju prispeli v to stavbo, glasnikov resničnega življenja v likih dveh mladeničev, osumljen in na temò obsojen tudi Aristotel in njegova druga knjiga Poetike, ki govori o komediji, smehu kot – v tedanjem tolmačenju – kategoriji zla, vsega satanskega, kar človeka sili, da postavlja vprašanja in išče odgovore. 
Kaj naj rečemo o tej predstavi, razen da je to vrhunec gledaliških stvaritev. 
Igralci so kos zahtevam, ki jim jih nalaga režiser. 
Vsa predstava se odvija po zakonih vzpostavljene skladnosti, ki jo sestavljajo vsi izvrstni elementi gledališkega dejanja. 
Bravo za Matjaža Bergerja, bravo za Slovensko mladinsko gledališče.

Splitsko poletje, Split, Hrvaška, 28. julij 2002

»Žreb naj izbere vrstni red pripovedovanja. 
Prvi ostane, ostali boste počakali zunaj!« sem rekel in se zavalil v naslanjač. 
»Poznate me, neusmiljen kritik človeške domišljije sem. 
Nič na tem svetu ne ogreje mojega srca in zato za praznosti svojih src ne pričakujte mojega usmiljenja. 
Če boste dolgočasili, vam bodo vrane izkljuvale oči in podgane bodo na vaših gnilih ostankih plesale na bevskanje lačnih psov.

Potem ko je uprizoritev – nastala v koprodukciji SMG, Bunkerja in Centre Chorégraphique National de Rennes et de Bretagne v okviru Mreže za razvoj plesa v Mediteranu – doživela predpremiero v Franciji, je bila v poznih nočnih urah neke nedelje znotraj programa Odprto Mladinsko premierno uprizorjena doma. 
Po motivih sodobnega angleškega dramatika Harolda Pinterja (njegove znane, a pri nas presenetljivo slabo prevajane so drame Soba, Zabava za rojstni dan, Hišnik, Vrnitev, Tišina, Njega dni, Prevara idr.) je uprizoritev v odnosu na avtorjevo dramatiko nastajala bolj ko ne na inspiracijski ravni. 
Predvsem zato, ker ji izrazit pečat daje njen intenziven in sugestivno prepričljiv spoj dramskega in gibalnega gledališča, ki po eni strani učinkuje grozljivo močno, po drugi pa še vedno lirično mehkobno. 
Soba srečanj , ki se nemara prav zavoljo takega režijskega koncepta predvsem iz-slikuje, je kljub optimistično in toplo namigujočemu pomenu vse prej kot okolju prijazna. 
Omenjeno iz-slikovanje poteka namreč v njenem negativnem smislu, saj soba ni »običajen« prostor, varno zamejen z zidovi, srečanja bivajočih v njej pa so – kot nam dogajanje na sceni ves čas sporoča – prej nekakšna anti-srečanja. 
(…) 
Pred gledalci se v vsej svoji sprevrženo-tragični razsežnosti razgrinja pinterjevsko gledališče absurda, ki se kaže v občutjih skrivnostne, neartikulirane, a venomer preteče ogroženosti junakov, se pravi, anti-junakov, za katere se niti ne ve več, ali so odrinjeni na družbeno margino in »eksistencialno propadli« ali pa so osrednji primerki huxlejevskega »krasnega novega sveta«. 
V obeh primerih pa za seboj puščajo nelagoden občutek zaznamovanosti z zoglenelimi ostanki tistega, kar se je nekoč morda še imenovalo smisel.

Predstava je utelešenje pretiravanja in nezmernosti. 
Oder se polagoma spreminja v resnično in imaginarno smetišče, ki ga tepta in pretresa enajst oseb, med njimi sta dve središče zgodbe in razlog zanjo: kralj Ubu in mama Ubu , dve jasno definirani in antagonistični podobi in osebnosti. 
On, neumnež in ignorant, lutka v rokah banalnosti in (njene) prekanjenosti. 
Postavitev to izrazi tako, da položi težo gledališkega komada na igro Rosane Hribar; njena podoba je tista, ki prevlada nad ostalimi.

V loku enega stoletja se ni spremenilo skoraj nič bistvenega – sporočajo izvajalci in avtorji predstave. 
Stavki, ki jih izgovarjajo v Dioklecijanovih kleteh, zvenijo kot stavki, ki jih vsak dan poslušamo ali pa jih v trenutkih izgubljenosti celo sami izgovarjamo. 
To, kar nas osvoji v tej izvedbi, je prav način, kako so te besede izgovorjene in zaradi katerega postane meja med resničnostjo in fikcijo nevidna. 
Moderni realizem Antona Pavloviča Čehova je Tomi Janežič s poetiko odrskega verizma izvrstno prevedel v sodoben gledališki jezik, pri čemer se ni skrival za splošnostmi in za že izrabljenimi uspešnimi interpretacijami velikega ruskega dramskega klasika.

Pred nekaj dnevi sem videl enega najboljših Čehovov v življenju. 
To je bila predstava Tri sestre mladega režiserja Tomija Janežiča. 
Skupaj z igralci smo bili na Velikem odru Centra Sava. 
Zdi se mi, da je v tej predstavi uresničen ideal Stanislavskega in Nemirovič-Dančenka – absolutna realistična prepričljivost. 
Niti za en sam trenutek vidnih scenskih efektov. 
Svetlobe ravno toliko, da se vidi, glasu ravno toliko, da se sliši, ritma ravno prav, da se predstava čisto ne ustavi, čustev manj kot v življenju v podobnih okoliščinah. 
Kot rezultat pa impresivna predstava o tesnobi, o kateri so v zvezi s Čehovom napisane cele študije, polna pretanjenega humorja, pomešanega z melanholijo. 
In prav to iščejo generacije in generacije svetovnih režiserjev. 
Eden tistih, ki je to našel, je brez dvoma Tomi Janežič.

Matjaž Pograjc je že v besedilu postavil v ospredje idejo večnega otroštva kot gonila življenja. 
Peter Pan je v vsakem od nas in le od nas je odvisno, ali ga obdržimo na površju tudi, ko odrastemo, ali pa ga zapremo globoko vase in izgubimo tista primarna čudenja, energijo in igro, ki jih pooseblja.

Lahko bi rekli, da so humanoidi pravo tehnološko odkritje, saj so pri nas nekaj povsem novega. 
Groteskni elsinorski liki delujejo na odru kot privid, saj so skupaj z otroškim Hamletom videti kot pravljična bitja iz domišljijskega sveta.

Naravnost presunljiva je Marinka Štern kot sesljajoča Ofelija, najboljša v trenutkih, ko se sprehaja po robu norosti in je ni mogoče z gotovostjo uvrstiti med povsem prištevne. 
Izviren in lakonično stvaren je Osrik Uroša Mačka, Olga Kacjan je brutalno umetelna Gertruda in Ivo Godnič Klavdij, ki rohni z zadržkom lisjaka na preži. 
Mladeniško prepričljiva je Barbara Žefran kot Laert, kakor sta v glasovnem in fizičnem izrazu izrazita tudi Rozenkranc Romane Šalehar ali Stražar Simona Dobravca.

Oblakova je zgodbico o pravljični vzgojiteljici pomensko ohranila v celoti, znebila se je preveč opisnih in ilustrativnih delov in izpostavila že v temeljih močno dramatične prizore. 
Stilno je ubrala kombinacijo realističnih in sanjskih prizorov ter tako predstavila vso moč in fantastičnost Mary Poppins . 
Prav tako se ni izogibala vpeljavi lutkovnih prizorov in črno-belemu slikanju junakov. 
Na gosto je posejala komedijske prizore in med njih spretno vpletla nekaj pedagoško življenjskih spoznanj, iz katerih naj bi se kdo tudi kaj naučil. 
Že z dramatizacijo ji je tako uspelo prirediti dovolj gledljiv, tekoč in vsebinsko pregleden odrski kos. 
(…) 
Za gledljivost in napetost je poskrbljeno. 
Predvsem zaradi zadirčne, ošabne in zlobne stare deve, gospe Andrejčkove, ki jo odlično uprizori Ivan Rupnik . 
Otroškim očem so gotovo najljubše norčije Janke (Mojca Funkl) in Miha (Miha Arh), Skrivnosti vzgojnih momentov in osebne priljubljenosti pa je v malce nenavadni, zato pa izvirni upodobitvi Mary Poppins skreirala Maruša Geymayer-Oblak . 
Priporočljivo!

Kulturni dom Novo mesto, 25. januar 2001

In v gledališču …

Ko pa sedaj sediš, draga bralka/bralec, s prijetnim vznemirjenjem brskaš po teh straneh in se odločaš za ogled predstave, si na dobri poti, da zveš, kaj se je tem šestim ženskam zgodilo v Hiši.

Miami.com, ZDA

Ko govorimo o gledališču Sebastijana Horvata, govorimo o skrajnem minimalizmu, o esteticizmu, in zdi se, da je režiser oboje v tej zadnji predstavi pripeljal še dlje kot v prejšnjih. 
Juliette Justine je izpiljena do najmanjšega detajla, obrazi štirih igralcev se zdijo kot izklesani iz čistega marmorja, njihov ozvočeni govor je natančen, dikcija izbrušena, v gibu pa ostajajo skrajno disciplinirani. 
(…) 
Vsi po vrsti ostajajo zadržani, celo vzdržni, samo v njihovem glasu je zaznati ogenj, de sadovski »vulkan strasti«, ki tli v telesih! 
Vse, kar razgaljajo pred gledalci, je de Sadova filozofija. 
Horvatova gledališka instalacija je torej gledališki esej. 
V tem smislu je režiser svojo gledališko poetiko peljal še dlje kot v prejšnjih predstavah.

Pazil sem, da bi se nam vse osebe, karakterji, prizori itn. razodevali skozi izkušnjo, ne samo z vnaprejšnjim razumevanjem, ampak da bi se nam Čehov razodel skozi izkušnjo. 
Ne lotimo se prizora z neko vnaprejšnjo predstavo, kaj bomo odigrali, ampak se odnosi med nami razodevajo neposredno, skozi doživljanje neke situacije. 
Čehov se ti razodene, ko se začne stvar odvijati tam pred tabo. 
Tam spregovori Čehov. 
Čehov ne more spregovoriti iz teksta, Čehov spregovori, ko ti te situacije živiš oziroma ko jih igralci živijo pred tabo. 
Od nekdaj obstajata dve temeljni vprašanji: ali je igra pretvarjanje, ponazarjanje, prikazovanje (lahko obstaja tudi umetnost tega) ali pa je igra umetnost izkustva, doživljanja, ko v tistem trenutku v odzivu na imaginarno nekaj doživim, to nekako izkusim. 
Ne gre torej samo za poznavanje materiala, za študiranje, prebiranje referenc, razumevanje, ampak za ure in ure, ki si jih preživel na Sorinovem posestvu – in naše delo je bilo izrazito posvečeno temu drugemu.

Skrbno pretehtana in v gledališču redko obujena naravnost je očitna že na ravni jezika, ki se skuša približati pogovorni govorici in se ne izogiblje odsevom različnih narečij. 
Podvržena ji je tudi igra: ne da bi gledalce skušali bombardirati s čustvi svojih likov, uspe igralcem njihova občutja diskretno proizvajati. 
Sproščeno, naravno in v manjši meri nemara tudi povsem spontano improvizirano ustvarjajo polnokrvne osebe, ki se izogibajo patosu ter posredno, skozi svoja dejanja in odnose z okolico, dobivajo vse bolj zaokroženo podobo. 
Svet Utve Čehova v režiji Tomija Janežiča ohranja vse svoje bistvene razsežnosti, z razbremenitvijo vsakršne arhaičnosti pa jih sodobnemu gledalcu še bolj približa: podvržen igralcem se razkriva kot vročično nemiren, ljubko komičen, a tudi strahotno bridek univerzum izoliranih usod in neizživetih hrepenenj.

Utva režiserja Tomija Janežiča je zanimiva in nenavadna uprizoritev, kakršnih je na naših odrih (pre)malo, pri tem pa imam v mislih institucionalno in zunajinstitucionalno produkcijo. 
(…) 
Njen poudarek je na duhu: Janežič se ob koncu stoletja ne ukvarja z njegovo temeljno paradigmo, ki jo ponuja telo kot interpretativno polje, temveč premakne pozornost iz fizičnega na duhovno. 
V gledališkem oziroma igralskem smislu mu gre za manifestacijo faze doživljanja, ki tiči vmes med analizo in prezentacijo, na odru pa si prizadeva vzpostaviti življenje. 
Odrsko življenje v Utvi je polno drobnih detajlov, kretenj, grimas, ritmov in premikov, ki jih običajna odrska postavitev reducira oziroma se jim odpoveduje. 
Pri Janežiču pa odrsko dogajanje pomeni prav to: iz rezinic življenja ustvarjeno atmosfero, primerljivo z vsakdanjo, predvsem pa prepričljivo v avtentičnosti. 
(…) 
Utva Tomija Janežiča je najmočnejša takrat, kadar se odrsko dejanje umiri in očisti, ko ga skupaj s protagonisti doživimo v vsej resničnosti in polnosti ter nehote postane del našega življenja.

Rudolf Skopec

Claudio Melchior

“Zgodovinske kronike” Williama Shakespeara so znotraj njegove literature najmanj odkrita “metafizična oceanografija”… 
Shakespeare - ta največji filozof med dramatiki – je na dno teh svojih literarnih sarkofagov skril zaklad, “mišljenino”, ki jo je potrebno s “posebno metodo” potegniti z dna …

Beseda zemlje-vid v takšni ontologiji ni naključna, ampak nasprotno – naddoločujoča … 
Kronike se kot naracija, kot nadaljevanka, kot mitos odvijajo skozi bitke za oblast, zemljo, pogled; zgoščanje in premeščanje, razsuvanje ali vzpostavljanje pa so conditio sine qua non teh Shakespearovih “filmov”.

Andreja Novak

Ob prebiranju odgovorov mladih genialcev smo se vsi strinjali, da so takšna odprtost, svežina in izvirnost možne samo v tistih letih in nikoli več. 
Vseeno pa smo bili prav potiho prepričani – zdaj lahko mirno rečem, da to drži –, da imamo kljub vsemu v sebi skritega vsaj majcenega otročka, če že velikega ne moremo imeti. 
Da smo odrasli otroci. 
To pa je tudi ključna misel našega projekta. 
Z njim skušamo potrditi našo skrito željo, da v vsakem od nas tiči ta mali otrok, ki samo čaka, kdaj bo lahko spet zaživel.

Kulturni dom Franca Bernika, Domžale, 28. maj 2002

Sestra je razlog, da je »normalno« spolnost z žensko, ki ni njegova sorodnica, odkril razmeroma pozno, pri sedemindvajsetih. 
Njegova prva homoseksualna izkušnja pa nastopi vrsto let kasneje, ko je verjetno ugotovil, da sestre nikoli ne bo mogel imeti, drugih žensk pa si telesno ni želel. 
Preostala mu je le še tretja možnost, ki je od takrat naprej postala njegova Resničnost .

O življenju ameriškega dramatika kramljajo kot v prepotentnih televizijskih oddajah, ki z bolestno radovednostjo brskajo po zasebnem življenju in milijonom gledalcev ponudijo v prežvekovanje to, čemur smo nekdaj diskretno rekli »družinske zadeve«. 
Na oder so pred budno oko kamere povabili Williamsovo mamo, sestro, sorodnike, ljubljene moške, da ne omenjamo množice oseb, ki jih moramo izluščiti drugo iz druge, iz biografije in fikcije, ki postaneta hrana za pravi televizijski masaker: »nenapisana drama« podaja roko resničnemu življenju. 
Predstava potrjuje Pograjčev eklekticizem in posluh, ki mu omogoča, da medijem nastavi zrcalo. 
(…) 
Nenavadna in zanimiva kreacija, ki bi jo bilo vredno bolje raziskati.

Uporaba videa kot gledališkega elementa se v tem primeru izkaže kot izjemno učinkovita. 
Podobe Dušana Ojdaniča in Blaža Šventa prinašajo opazno kinematografsko kvaliteto, vendar vseskozi v funkciji Pograjčeve uprizoritve. 
Raven filmske slike je ves čas v dialogu z dogajanjem v živo, drug drugega dopolnjujeta, včasih z ostrino, spet drugič z ironijo, ki se dotika komičnega. 
Gledalec na trenutke ne ve več dobro, ali posluša posneti material ali igralce, ki so – kar na odru ni ravno pogost dosežek – vdihnili življenje mikrofonom, ki jih imajo dobršen del časa pred sabo. 
Sopostavljanje avdio-vizualnih podob in odrske igre nazadnje doseže čustveno nabito vzdušje, ki je le v sklepnih trenutkih nekoliko razvlečeno. 
(…)

Borštnikovo srečanje (spremljevalni program), Maribor, 26. oktober 1999

Exodos, Ljubljana, 1. junij 1999

Tonsko vodstvo:

Svetlobno oblikovanje:

Osrednja podoba je Zvonar . 
Vse ostalo, kar se še pojavi, izhaja iz njega. 
Celo čas in prostor pritekata iz njega samega. 
Drugače rečeno: Zvonar je stvaritelj lastnega sveta z vsemi njegovimi podobami. 
V svet se prebudi, v njem biva in iz njega naposled tudi izgine.

S predstavo Tirza Matjaž Pograjc nadaljuje drugo linijo razvoja svojega pesniškega gledališča, ki jo je zastavil z Robertom Zuccom, Butterendfly in Mestom , kjer nisem bil. 
Novo poetiko, ki jo je utemeljil s skupino Betontanc, je Pograjc v Slovenskem mladinskem gledališču odprl globalnemu teatru, ki temelji na literarni predlogi, odrska izvedba pa je spoj telesnega, vizualnega, glasbe in besede.

Kulturni dom, Novo mesto, 19. november 1997

V eksperimentalni kliniki zdravijo malega vojnega zločinca in pedofila tako, da poskušajo prodreti v njegov telesni spomin. 
Predvajajo mu posnetke spolnega nasilja nad otroki, toda njegovo telo ne reagira. 
Njegov zdravnik se odloči, da ga bo uporabil kot objekt mučenja na privatni zabavi.

Iz zgroženosti nad ubornostjo besede zato Silence Silence Silence poskuša vsaj za hip vzpostaviti vladavino tišine v gledališču in na samosvoj način odgovoriti na vprašanje: kako uprizoriti tišino kot obliko dialoga s seboj, z Drugim in z večnostjo?

priznanje okrogle mize kritikov na Sterijevem pozorju za najboljšo predstavo

Pogovor je vodila Uršula Cetinski , direktorica SMG, njeni gostje so bili akad. prof. dr. Janko Kos (literarni teoretik), doc. dr. Barbara Orel (gledališka teoretičarka in kritičarka), Silvan Omerzu (režiser in likovni umetnik).

(ob predstavi Utva )

Neda R. Bric je v vlogi Poline Andrejevne občutljiva ne le zaradi nezadovoljene in izigrane ljubezni ter hčerine zgodbe, v kateri vidi ponovitev svoje, pač pa je tiha, dojemljiva, a nemočna opazovalka usod vseh ljudi okoli sebe. 
Sicer zadržujoča brbotajoč studenec v sebi, si čustvene izbruhe neodgovornemu ljubimcu privošči zgolj kot rahlo sprostitev, saj ve, da se spremeniti v osnovi prav nič ne da.

In tu je služkinja, najbolj okorno in nerodno bitje v uprizoritvi, ki pa daleč največ ve, nemara celo od zadaj vidi celotno igro (…); Maruša Geymayer-Oblak jo odigra z neke vrste tipizirano togostjo, ki pa skozi govorno stilizacijo (štajerščina) ustrezno poka po šivih ter pred gledalca postavlja morda najizrazitejši »ljudski« (ali v zvrstnem smislu gledališko diletantski) lik uprizoritve.

zlati lovorjev venec za Lulu v predstvavi Lulu , MES Sarajevo

Borštnikova nagrada za igro v predstavi Agata Schwarzkobler , Koreodrama Ljubljana

nagrada na festivalu slovenskega filma v Celju za vlogo v filmu Splav meduze

nagrada na niškem festivalu Filmski susreti za vlogo v filmu Splav meduze

Predstava nosi viden tauferjanski pečat tudi zaradi učinkovite osvetlitve posebno nekaterih likov in njihovih značajskih in vedenjskih posebnosti. 
Taki so Kaliban, ki ga je z virtuozno igro v hudičevsko prihuljenost, zlobnost in odvratnost odel Boris Kos ...

Janja Majzelj je oblikovala mladenko Irino sprva kot polno upanja in elana, ki vidi boljše življenje v preselitvi v Moskvo. 
Med igro se umiri, zapuščata jo življenjska volja in zagnanost, vda se v usodo in se ravnodušno pusti zasnubiti majorju. 
Majzljeva je odlično upodobila našteta stanja in občutja.

Demonično, hlastno ljubečo se Ligeio je igrala Draga Potočnjak (tudi učinkovito komična Mati-Desdemona); v soigri z Ivanim Rupnikom pa je kot predmet bizarno interpretirane čutne naslade oblikovala imeniten prizor.

V triu vrhunsko profesionalnih, privrženih in senzibiliziranih protagonistov, ki jim tokrat zares nič človeškega ne more in ne sme biti tuje, je najzahtevnejšo vlogo »na smrt bolnega« Iana s srhljivo (samo)uničevalnostjo izoblikoval Pavle Ravnohrib . 
Njegovo nasilje moškega in domnevno preganjanega tajnega agenta raste iz vseskozi navzočega strahu in gnusa, njegovo sovraštvo do vsakršne drugačnosti pa iz vdanega sprejemanja diktature večine oz. zapovedanega mišljenja»zlate sredine«. 
Prepričljivo tragična je njegova sklepna postava postbeckettovskega oslepelega in jasnovidnega Ojdipa, ki se zaveda popolne posameznikove osamljenosti pod praznim nebom in si neuspešno, a vztrajno prizadeva za poslednjo odrešitev s tega sveta.

vesna za najboljšo moško vlogo na festivalu slovenskega filma v Portorožu za vlogo Pavleta v filmu Poker

V tem pogledu je bila še posebej hvaležna razdelitev vloge Adsona na udeleženca dogodkov ( Ivan Peternelj kot mladi Adson) oziroma na poročevalca o njih (zreli Adson Romane Šalehar) (…). 
Če Peternelj nastopa kot mlad deček (…), potem je figura Šaleharjeve svojevrsten konglomerat ženskega telesa, deške oprave in starčevskega duha; iz njenega glasu in kretenj vejeta zbranost in spokojnost, ki bi ju lahko označili tudi kot prevladujoči razpoloženji celotne uprizoritve.

Janežičevi igralci niso niti zlagani niti ne igrajo na občinstvo. 
Nasprotno, njihova odrska prezenca narašča v trenutkih, ko znotraj mreže medsebojnih odnosov delujejo najbolj intenzivno. 
Med njimi kaže na prvem mestu omeniti Romano Šalehar, ki je kot Maša zagotovo najbolj radikalno izčiščena dramska oseba predstave in se vseskozi, tudi v tretjem dejanju, ko sestrama izpove ljubezen do Veršinina, izogiba stereotipni patetičnosti svojega lika.

časopis New York Times ga je po gostovanju Skrivnega seznama sončnih dni v newyorški La MaMi razglasil za najboljšega mladega koreografa-režiserja na lestvici Top Five in New York

Dramaturgije (izbor)

Ivan Cankar, Ples nad prepadom , Plesno gledališče Ikarus, režija Zdravko Haderlap, Celovec, 1995

Kons V , državna proslava, režija Matjaž Berger, 1996

Nov pogled na slovensko gledališče zadnjih 50. let

Ob analizi dramskih avtorjev 80. in 90. let se Toporišič ves čas zaveda vpetosti obravnavane problematike v širši zgodovinski in konceptualni okvir, zato se srečuje s temeljnimi vprašanji gledališča, literature in kulture 20. stoletja: smrt avtorja, kriza subjekta, vprašanja reprezentacije in mimezisa, transformacije dramske forme, kriza jezika oziroma izpraznjenost jezika. 
Ob tem razmišlja tudi o vlogi in pomenu gledališča v mediatiziranem svetu, kjer ni ogrožen le avtor, temveč je ogroženo vse živo s strani »hiperrealnega medijskega simulakra« (209).

Matjaž Vipotnik velja za ikono slovenskega grafičnega oblikovanja. 
Oblikoval je množico gledaliških scenografij, knjižnih oprem in grafičnih podob, plakate za gledališke predstave in filmske projekte, zasnoval pa je tudi celostno podobo Slovenskega mladinskega gledališča , kar v slikovno obogateni knjigi obeleži Stane Bernik.

zlata paličica Alanu Hranitelju za kostumografijo ( Klovni )

dramaturški oddelek SMG je na Tednu slovenske drame v Kranju prejel Grün-Filipičevo priznanje za dosežke v slovenski dramaturgiji

nagrada zlata ptica igralki Barbari Kukovec med drugim tudi za vlogo v Obličjih iz peska

nagrada villanueva projektu Kdo se boji Tennesseeja Williamsa? kot eni izmed najboljših tujih predstav leta 2003 na Kubi

posebna nagrada žirije Borštnikovega srečanja Tomiju Janežiču za režijo Kralja Ojdipa

bronasta vrtnica na goriškem srečanju malih odrov Alešu Valiču za vlogo Morica v Ujetnikih svobode

ansambel SMG je na Borštnikovem srečanju prejel Borštnikovo diplomo za posebne dosežke in doslednost v kolektivni igri, ki zmeraj znova ustvari času ustrezno senzibilnost (nagrado podeljuje Radio Slovenija)

zlati lovorjev venec MESS SMG in Kozmokinetičnemu gledališču Rdeči pilot za raziskovanje možnosti teatrskega izraza v predstavi Zenit

Župančičeva nagrada ansamblu Slovenskega mladinskega gledališča za ustvarjalne dosežke v slovenskem, jugoslovanskem in evropskem gledališkem prostoru

Severjeva nagrada Janezu Škofu za vloge Klementa Juga v Klementovem padcu (MGL) in Šahrijarja Lepega v Šeherezadi

Severjeva nagrada Olgi Kacjan za vloge Zbora v Dramskem observatoriju Zenit, Parisade v Šeherezadi (obe SMG) in Ludrike v Fragmentu o Kleistu (EG Glej)

Matjaž Vipotnik je v okviru 33. 
Sterijevega pozorja (razstava jugoslovanskega gledališkega plakata in grafičnega oblikovanja) prejel zlato plaketo za vidno identiteto Slovenskega mladinskega gledališča (v kategoriji celostne grafične podobe)

nagrada Slobodan Aligrudić za najboljšega igralca Niku Goršiču za vlogo Vojvodinje v Alici v čudežni deželi na 3. jugoslovanskem festivalu gledališke alternative

zlata maska lista Oslobodjenje za najboljšo predstavo festivala MESS Zločinu na Kozjem otoku

nagrada na Gavellovih večerih za kostumografijo Doris Kristić v Zločinu na Kozjem otoku

zlati lovorjev venec MESS za predstavo v celoti ( Blodnje in Besi )

nagrada na 14. 
Gavellovih večerih Borisu Cavazzi za najboljšo moško vlogo v Blodnjah in Besih

nagrada Borštnikovega srečanja Dušanu Jovanoviću za režijo predstave Žrtve mode bum-bum

nagrada Borštnikovega srečanja Meti Hočevar za likovno oblikovanost predstave Žrtve mode bum-bum

nagrada Prešernovega sklada Mini Jeraj za vlogo Winnie v Srečnih dnevih

