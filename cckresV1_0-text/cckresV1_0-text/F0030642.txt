Po neuradnih podatkih naj bi omenjena policistka pri opravljanju svojega dela na piranskem območju že v začetku lanskega avgusta pomagala tamkajšnjemu podjetniku, ki je bil udeležen v lažji prometni nesreči na Podvozni ulici v Luciji. 
V njegovo manjše kombinirano vozilo se je zaletel voznik osebnega avtomobila in povzročil le gmotno škodo. 
Podjetnik je bil v kombiniranem vozilu sam, oddelek za notranjo zaščito policijske uprave Koper pa je pred časom ugotovil, da je policistka v zapisniku o ogledu kraja dogodka za potrebe slovenskega zavarovalnega združenja zapisala, da sta se v kombiniranem vozilu podjetnika prevažala tudi njegova dva sinova, ki sta potem na zavarovalnici celo uveljavljala odškodnino za utrpele poškodbe.

03/587-11-34

18.00 E+

