Stališči Vattima in Deborda navajam, ker dobro ponazarjata dve nasprotujoči si razlagi množičnih medijev ter družbe vizualne kulture. 
Vattimo nenehno govori o postmodernosti, Debord je niti ne omenja. 
Ko Vattimo vztraja, da je danes ideal emancipacije kot samozavedanja (Heglov absolutni duh ali Marxov človek osvobojen ideologije) zamenjal ideal emancipacije, ki temelji na nihanju, pluralnosti ter eroziji samega “načela realnosti”, postavlja kot zgled sopojave tistega, kar Debord kritizira kot simptome najnovejše faze družbe spektakla. 
Vattimo vidi v družbi množičnih medijev skrajno dinamično družbo v nenehnem spreminjanju, ki je na ta način tudi družba, ki omogoča različne življenjske sloge, stališča in prakse, Debord pa vidi v njej le bolj izpopolnjeno obliko prikritega nadzora. 
Debordova zmota ni v tem, da to, kar pravi, ne bi bilo res. 
Napaka je v tem, da obravnava sedanji vedno globalnejši pozni kapitalizem kot kolektivni subjekt, se pravi skladno s klasično marksistično heglovsko zastavljeno shematsko razredno delitvijo. 
S tem pravzaprav nadaljuje novolevičarski (in anarhistični) diskurz boja proti vsem institucijam.

Kot vidimo, je Baudrillardova teorija simulakra nekoliko podobna Jamesonovi razlagi nekaterih značilnosti postmodernizma (da niti ne omenjam nekaterih Foucaultovih stališč iz Besed in reči (1966)). 
Baudrillard tudi poudarja, da je bila zveza med znakom in referentom prekinjena, še več, da simulakri ustvarjajo svojo lastno resničnost. 
Kaj pomeni simulakrum v sedanji družbi podob, lahko ponazorim s primerom “Bonanze”, znane ameriške televizijske nadaljevanke iz šestdesetih let, ki se je nedvomno spominjajo tudi številni Slovenci. 
Nadaljevanka, ki je bila na programu dolga leta, naj bi se dogajala v mestu Virginia City v gorovju Sierra Nevada (na meji med Kalifornijo in Nevado). 
Televizijska družba je seveda morala zgraditi fiktiven ranč, fiktivno mesto, itd. – pač običajne kulise. 
Seveda ni potrebno dodajati, da je nadaljevanka, razen kolikor je to zadevalo obstoj mesta Virginia City, kopanje zlata v tistih hribih ipd., temeljila na fikciji. 
V šestdesetih letih je bila tako dobro sprejeta, da so jo pred nekaj leti ponovno pričeli snemati in predvajati. 
Nadaljevanko torej pozna večina ljudi srednjih let v deželah, ki so v šestdesetih letih premogle televizijo. 
Če se danes pripeljemo v tamkajšne hribe, bomo naleteli na značilno naselbino v slogu “starega zahoda”, ki se imenuje Bonanza. 
Turisti, še posebej tisti iz tujine, pa so navadno prepričani, da je naselje, priročno zgrajeno ob glavni turistični cesti, originalno naselje, na osnovi katerega je bila posneta televizijska nadaljevanka.

Sedaj se lahko ponovno vrnemo k prejšnji temi, to je k postmodernistični kulturi in umetnosti. 
Precej očitno je, da je postmoderna umetnost vedno manj umetnost in vedno bolj “kultura”, tista precej nevtralna bitnost, ki ne vsebuje posebnih kvalitativnih lastnosti. 
Poleg tega je ta kultura vedno bolj mednarodna, kar je povezano s hitrim tehnološkim napredkom, porojenim v “poznem kapitalizmu”. 
Zadošča, da gremo v skoraj katerokoli trgovino na zemeljski obli, da ugotovimo, kako svet res že v precejšnji meri deluje kot svetovni trg: enake cigarete, enaka čokolada, enake znamke sončnih očal, enake telovadne copate. 
To še ni vse; sem sodijo tudi zelo podobna moda oblačenja in vedenja, iste glasbene zvrsti, isti filmi, zelo podobna javna in poslovna arhitektura. 
V takšnem kulturnem okviru je predhodna modernistična umetnost (elitna umetnost) očitno izgubila ne le svoje mesto na trgu simbolnih dobrin, ampak tudi večji del svoje poprejšnje (modernistične) eksistencialne funkcije: pokazati, razkriti ali povedati skrito resnico, vzpostaviti vez med avtorjem in njegovo ali njeno publiko prek umetniškega dela. 
Vendar pa, mar ni bil to proces, ki je bil značilen že za sam modernizem? 
Mar niso modernistične neoavantgarde vztrajno zahtevale in poskušale uničiti zadnje ostanke umetnostnih pravil ter globine pomena, da bi jih nadomestile z enostavno površinskostjo predmetnosti? 
Mar ni modernizem na ta način ukinjal ne le jezika kot nosilca pomena (književnost), marveč tudi olajševal, če ne celo povzročal precejšnjo naključnost teoretskega razglabljanja o vizualnih umetnostih? 
Mar niso tega slavili kot umetniško “svobodo”, “izraz”, “eksperiment” in “novost”? 
Mar torej ne moremo reči, da je propad modernizma v bistvu njegovo lastno delo? 
Res je sovpadal z ogromnim tehnološkim napredkom, ki je omogočil Heideggrovi tehniki (die Technik), da je postala ne le prepletena z umetnostjo, pač pa tudi skoraj nerazločljiva od nje. 
Da bi sprevideli za kakšno spremembo gre zadošča, da primerjamo naše razlikovanje elektrarne [Kraftwerk] in umetniškega dela [Kunstwerk] ter Heideggrovega.ö Naše razlikovanje je skoraj izginilo – ne zato, ker bi hidroelektrarna medtem spremenila svoje bistvo, ampak ker je v teh treh desetletjih tehnika tako spremenila naše predstave o tem kaj je umetniško delo. 
Še več, umetnost in umetniki so nas uspeli prepričati, da se lahko skorajda karkoli poteguje za naziv umetnosti. 
Gre za mnenje, ki ima svoj teoretski ekvivalent v t.i. institucionalni teoriji umetnosti, ta namreč zagovarja stališče, da je umetnost lahko karkoli, v kolikor neko delo ali dejanje določena skupnost prepozna kot umetniško. 
Naj znova poudarim, da so bili vsi ti dogodki značilni za modernizem, tako da je postmodernizem v tem pogledu le njegovo zgodovinsko nadaljevanje (in mogoče meja). 
Da bi odkrili, kdo so umetniški “krivci” za takšno spremembo, zadošča, da pogledamo, kateri vizualni umetniki so bili zlahka preimenovani iz modernistov v postmoderniste: Marcel Duchamp, Andy Warhol, Joseph Beuys, nadrealisti. 
V idejah in delih teh umetnikov najdemo poteze, ki so značilne tako za modernizem kot postmodernizem: subjektivna distanca, poigravanje z materiali in predmeti, s tehniko (Duchamp), vztrajanje pri vzpostavljanju prepada med subjektiviteto umetnika ter subjektiviteto publike (narediti dela za pomen neprozorno), sopostavljanje nezdružljivih materialov in elementov, izogibanje globini v slikarstvu itd.

“Ab Auge, ab Herz” (“Daleč od oči, daleč od srca”) zapiše Ulrich Zwingli, in postavi s tem na glavo izjavo drugega reformatorja, namreč Martina Luthra, ko ta kritizira tretjega, Andreasa Bodensteina von Karlstadta (1480 - 1541), ki je za Luthrove pojme pretiral z ikonoklazmom. 
Teolog Karlstadt je bil eden glavnih povzročiteljev nemirov v Wittenbergu, ki so se sicer pričeli že poleti leta 1521, svoj vrhunec pa dosegli decembra istega leta in januarja 1522. 
Tako je 3. decembra 1521, potem ko so menihi že zahtevali ukinitev celibata ter drugih “papističnih” običajev, nekaj erfurtskih študentov vdrlo v frančiškanski samostan ter razbilo leseni oltar. 
Te dogodke je pozorno spremljala celotna Nemčija. 
Pomenili so pričetek ikonoklazma, ki je povzročil tudi prvi spor v reformaciji. 
Do njih se je moral opredeliti tudi Luther, ki je bil deloma kriv za zmago radikalnega krila protestantov, saj svojim pristašem ni dal jasnih navodil. 
Ko so dogodki tako ušli nadzoru, se je, morda tudi na svoje lastno začudenje, Karlstadt iz zmernega reformatorja prelevil v radikalnega borca proti podobam. 
Podobno spremembo je doživel tudi Luther. 
Ta je na začetku podpiral in spodbujal reformatorske zahteve v Wittenbergu, a se je nato prelevil v zagovornika zmernosti in v tem duhu komentiral Karlstadtov radikalizem. 
Dejal je, da je ta sicer ljudem “odstranil podobe izpred oči, a jim jih je pustil v njihovih srcih”. 
Boji med različnimi protestanti nas tu pravzaprav ne zanimajo; pričujoči primer želi le ponazoriti, da protestantizem še zdaleč ni bil enotno gibanje, ampak je bil v marsičem, vključno z ikonoklazmom, notranje močno diferenciran. 
Če zastopa Luther zmerno stališče, ki ga izpričujejo na primer njegove “Lentne pridige”, od katerih je imel prvo 7. marca 1522 v Wittenbergu, potem imajo ne le Karlstadt, ampak tudi Zwingli in kasneje Calvin radikalnejša stališča. 
V “Lentnih pridigah” Luther tako jasno kot kasneje nikdar več, izrazi svoje stališče do podob. 
Njegova osnova je adiaphora: “Podobe niso niti dobre niti slabe,” saj “zloraba ne razveljavi uporabe” (“abusus non tollit usus”). 
Luther gre še dlje: “Neodvisno od subjektivne volje je človekovo mišljenje figurativno: ‘Če hočem ali ne, ko slišim Kristusovo ime, se v mojem srcu pojavi podoba človeka pribitega na križ, tako kot se moj obraz pojavi v vodnem odsevu, ko pogledam vanjo.’ 
Tako je ‘vera iz poslušanja’, če uporabimo dobro znani luteranski izraz, povezana s figurativnostjo.” 
Povsem drugače meni Jean Calvin (1509 - 1564). 
Ta sicer živi v švicarski Genevi in to v času, ko mu ni treba več bíti bojev, v kakršne so se zapletali Luther, Karlstadt ali Urlich Zwingli: v Ženevi so že leta 1535 ukinili versko umetnost. 
“Pri Calvinu je uho pridobilo skoraj božanski pomen, oko pa le človeškega in pozemskega, in to tako na ravni filozofskih namenov kot običajnih duševnih asociacij. 
Pri Calvinu uho dejansko pomeni dušo, oko pa čute.” 
Ker je Kristus po Calvinu eno z Bogom, pomeni upodabljati prvega isto kot upodabljati Boga. 
A to ni možno: “Bogu smo podobni le v naših dušah, in nobena podoba ga ne more predstaviti. 
Zato so ljudje, ki to poskušajo, norci. 
Saj se celo njihovih malovrednih duš ne da upodobiti." 
Kot vidimo, ponudi tu Calvin nov ikonoklastični argument: če ne moremo upodobiti niti naših duš, ki so komajda senca Boga (so tisto božje v nas), kako naj potem upodobimo Boga samega? 
Vendar pa ima njegovo utemeljevanje odstranjevanja svetih podob iz cerkev še eno posledico, ki je sicer značilna za reformacijo: podobe, slike, postanejo zasebna zadeva. 
Ko so v kalvinističnih cerkvah ostale le še bele stene, so verniki podobe, tudi svete, lahko ohranili v svojih domovih, ne da bi jih s tem zadela obsodba idolatrije. 
Celo več, Calvin je imel naklonjen odnos do upodabljanja zgodovinskih prizorov in krajinarstva. 
Čeprav ne gre tako daleč kot Luther, ki celo pravi, da je odsotnost podob nenaravna ter ni v skladu z verskim izkustvom (zaradi česar manj nasprotuje podobam v cerkvi kot Calvin ali Zwingli), za celotno reformacijo vseeno velja, da je temeljito in odločno potegnila zgodovinsko mejo med področjem umetnosti in področjem vere. 
Geslo Gregorja Velikega, da so podobe knjige neukih, je Luther še navajal in uporabljal iz praktičnih vzgibov; Calvinu ni bilo treba biti več tako kompromisarski. 
Te njegove načelnosti pa ne smemo razumeti kot militantni radikalizem, saj je na primer nasprotoval hugenotskemu uničevanju cerkvenih podob in cerkvene opreme. 
Tudi v kritiki, ki jo najdemo v reformaciji, se srečata dve vrsti podob; ene so materialne upodobitve, torej predvsem slike in kipi (ti so še posebej deležni kritike, saj že zaradi svoje neposredne materialne narave spominjajo na osovražene idole), o katerih Zwingli pravi, da so, tako kot človek, “kreature” – stvaritve Boga torej. 
Če zaupamo njim, potem nehamo zaupati v Boga. 
Drugo zvrst podob predstavljajo mentalne podobe; tu imamo opravka s človekovim figurativnim mišljenjem, na katerega se sklicuje Luther. 
Za razliko od predhodnih ikonoklazmov reformacija jasno razmeji zasebno podobo od javne. 
V cerkvi tako podobe nimajo mesta, nasprotno pa imajo ljudje vsakovrstne podobe lahko ne le v svojih glavah, marveč tudi v svojih domovih. 

Doslej sem skušal opozoriti na nekatere Merleau-Pontyjeve ideje ter na vplive njegovih teorij o percepciji, telesu, umetnosti ter vidnem na nekatere umetnike in predvsem teoretike v zadnjih desetletjih. 
Kot je razvidno iz primerov Giacomettija in Richarda Serre, se je Merleau-Pontyjeva teorija odzivala tudi v umetniški praksi, kažeta pa tudi, da je bil njegov vpliv izrazitejši v modernizmu. 
Krauss, še posebej pa Bryson in Lacan, ki vsi izstopajo iz modernističnega teoretskega okvira, o Merleau-Pontyjevi fenomenologiji sicer govorijo kot o pomembnem koraku v pravo smer, kljub temu pa vidijo v njej teorijo, ki je korak za našo (postmoderno) sedanjostjo. 
V Crowtherjevem primeru je situacija nekoliko drugačna: Crowther ne zagovarja le eksistencialne različice estetike, pač pa tudi normativno, v čemer se razhaja od prej omenjenih piscev.

Tudi na drugo vprašanje Davida Carrolla lahko neposredno odgovorimo s pomočjo Dérive, kajti v predgovoru v to knjigo Lyotard izjavi sledeče: “Le v kolikor izhajamo iz postopkov želje, ki so razkriti v proizvodnji ‘umetniških del’, lahko ugotovimo tiste postopke, ki se skrivajo v proizvodnji ideologij. 
Od tu izvira enačba: estetika = atelje za izumljanje najbolj razlikujočih kritičnih pojmov.” 
Isto, str. 20. 

V svoji knjigi Predstavljam Lyotarda; umetnost in politika Bill Readings ponudi podrobno razpravo o temeljih, ki jih je Lyotard uporabil za razlikovanje med diskurzom in figuro. 
Po njegovem mnenju Diskurz, figura “raziskuje naravo razlikovanja med diskurzivnim smislom (pomenom) ter retoričnostjo (figura)”. 
Readings, nav. delo, str. 3. 
Readings meni, da “gre za obsežno in pogosto težko knjigo, ki se ukvarja z mnogimi problemi. 
Zgodovina umetnosti, poetika, filozofija jezika, strukturalna lingvistika in psihoanaliza so vse obravnavane prek razlikovanja na diskurzivno in figuralno.” 
Isto. 
Dodati bi bilo treba, da Lyotard figure ne omejuje le na retoričnost; takšna omejitev tudi sicer nekako določa Readingsovo branje tega Lyotardovega dela. 
Readingsu se tudi zdita temi figure in diskurza tako zanimivi, da tretjino svoje knjige posveti “figuri”. 
V drugih dveh tretjinah se ukvarja z Lyotardovima deloma Libidinalna ekonomija (1974) ter Le différend (1983). 
Readingsova odločitev, da se osredotoči prav na te tri knjige, se opira na Lyotardovo lastno izjavo v zvezi z njimi, češ da “je napisal tri ‘resnične’ knjige”. 
Nav. v: Readings, nav. delo, str. 2. 
Zdi se, da ta izbira ni neupravičena tudi zato, ker je Lyotard leta 1984 sam opozoril, da je “porabil devet let s pripravami in pisanjem knjige Le différend, Lyotard, “Interview”, Diacritics, zv. 14, št. 3 (jesen 1984), str. 16. kar nas pripelje v sredo sedemdesetih let in torej v čas pred 1979. letom, ko je izšla njegova najbrž najbolj znana knjiga Postmoderno stanje. 
Ta pričenja obdobje, ki sta ga Steven Best in Douglas Kellner poimenovala Lyotardov “postmoderni obrat” Steven Best & Douglas Kellner, Postmodern Theory. 
Critical Interrogations, The Guilford Press, New York 1991, str. 160. in, še posebej, enkrat za vselej zaključi njegovo preokupacijo z libidinalno ekonomijo ter “estetiko želje”.

Slika 1: El Lisicki, “Bij bele z rdečim klinom”

Postmoderni obrat je razviden tudi iz odločitve umetnikov, da pomešajo raznovrstne sestavine iz na prvi pogled nezdružljivih časovnih obdobij. 
Socialistična dediščina se razlikuje od dežele do dežele, kljub temu pa so nekateri pogoji enaki. 
Najprej je bil tu pomen, ki je bil pripisovan umetnosti in kulturi; te družbe so si vsaj na začetku postavile za cilj uresničitev brezrazredne družbe. 
Ker je bil to tedaj ne le politični, pač pa tudi kulturni projekt, sta umetnost in kultura zasedali eno ključnih mest družbenega polja. 
Čeprav se je to navdušenje pogosto kmalu poleglo, je predvsem umetnost, in še posebej književnost, ohranila svoj položaj ali pa ga celo okrepila, saj je bila edino področje družbenega polja, ki je omogočalo izražanje nesoglasja in nasprotovanja obstoječi ideologiji, političnemu sistemu ali njunim “deformacijam”. 
Ob hkratnem uradnem, čeprav morda tudi le deklarativnem povzdigovaju kulture, je to tudi pomenilo, da je bil družbeni (javni) status umetnosti in kulture izredno visok. 
Seveda lahko rečemo, da sta bila kvaliteta in značaj te kulture in umetnosti vprašljiva, vendar bi o njiju lahko podvomili tudi v primerih iz Prvega sveta. 
V glavnem pa velja, da je bila v večini primerov (tu sta bili vidnejši izjemi Poljska in bivša Jugoslavija), to predvsem klasična visoka ali elitna umetnost ter tradicionalna ljudska kultura, pri čemer se je slednjo dalo zlahka uporabljati v ideološke namene. 
Ker so bile to predvsem manj razvite evropske dežele, pogosto šele na pragu modernosti, so intelektualci, ki so bili med revolucionarnimi voditelji številni, videli v kulturi pomembno sredstvo za preoblikovanje družbe. 
To je bila druga stična točka. 
In tretja: v mnogih deželah, ki jih obravnavam, je šlo za majhne narode ali nacionalne države, ki so jih v preteklosti pogosto ogrožali večji sosedje. 
Zaradi tega sta kultura in umetnost (s književnostjo kot podaljškom nacionalnega jezika, ki je bil seveda osrednji nosilec nacionalnih čustev) funkcionirali kot vsaj delna, če ne popolna nadomestka za manjkajočo ali oslabljeno nacionalno gospodarsko in politično moč. 
Od Slovenije do Estonije zasledimo Herderjevo zamisel o tem, kako lahko dajo narodi svoj pečat Evropi na področju kulture, ne gospodarstva. 
Poleg tega sta tvorili umetnost in kultura, kot sem že omenil, takorekoč edino družbeno sfero, kjer je bilo možno izražati politično problematične in kritične poglede.

Najpomembnejši nasproten primer je najbrž Velika Britanija, kjer je morje imelo vrsto zelo pomembnih vlog. 
Podobno vlogo kot gore v Sloveniji je na Madžarskem igrala “pusta”, Veliki Karoo v Južni Afriki ali, čeprav v manjši meri, Zahod v ZDA ter Sahara v arabskih deželah. 
Vendar pa, kolikor vem, v nobenem drugem nacionalnem okolju konkretno zemljepisno področje (seveda simbolno preoblikovano in zamejeno) ni imelo tako bistvene in predvsem združevalne in unificirajoče vloge v vzpostavljanju ter ohranjanju nacionalne subjektivne identitete. 
Seveda so v mnogih deželah obstajali podobni mitski prostori in kraji, vendar so le redkokdaj privzeli tako nedoločen pomen, še posebej ker (a) je obstajal več kot en prostor ali kraj s takšnim simbolnim pomenom (na primer v ZDA), ker (b) je bil omejen le na del dežele (Veliki Karoo v Južni Afriki), (c) ker ga je komplementiral in ga s tem minimaliziral obstoj ali nastajanje nacionalne politične moči (kot na Madžarskem), ker (č) je bil predvsem negativen koncept (morje v Veliki Britaniji in nekaterih drugih pomorskih deželah), ker (d) je imel pomembno vlogo le v določenem obdobju nacionalne zgodovine, ali pa (e) je bil omejen na en sam gorski vrh (npr. v Nemčiji ali Izraelu).

Anzelm Canterburyjski32

Magritte, René 67; 86

Poe, Edgar Alan16

