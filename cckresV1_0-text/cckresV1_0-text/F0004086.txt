Dvanajsta Hiša: nezavedno: Prostitutka ..............................................337 Fayina zgodba: zdravje in ozdravitev ...................................................338 Prva hiša: ego in osebnost: Služabnica ................................................340 Druga hiša: življenjske vrednote: Prijateljica ......................................340 Tretja hiša: samoizražanje, bratje in sestre: Prostitutka .....................340 Četrta hiša: dom: Glasnica....................................................................341 Peta hiša: ustvarjalnost, darovi sreče: Modrijanka .............................341 Šesta hiša: poklic in zdravje: Saboter ..................................................342 Sedma hiša: zakonska zveza in odnosi: Nedolžen otrok ...................342 Osma hiša: sredstva drugih ljudi: Okoljevarstvenica .........................342 Deveta hiša: duhovnost: Zaljubljenka/Romantik ...............................343 Deseta hiša: vrhunski potencial: Žrtev ................................................343 Enajsta hiša: odnos do sveta: Mučenica ..............................................344 Dvanajsta hiša: nezavedno: Junakinja .................................................344

Knjigi na pot

Najstarejša modrost na svetu nam pove, da se lahko zavestno združimo z božanskim, medtem ko smo v tem telesu; v resnici se človek rodi s tem namenom. 
Če zgreši svojo usodo, se naravi nič ne mudi; nekoč ga bo dohitela in primorala, da bo izpolnil njen skrivni cilj. 
SARVEPALLI RADHAKRIŠNAN (indijski predsednik, 1962 - 67) Vsi želimo vedeti, zakaj smo sploh tukaj. 
Kakšno je naše življenjsko poslanstvo? 
Ljudi, ki to vedo, je zlahka opaziti; njihovo življenje izžareva smisel. 
Njihovo dojemanje osebnega življenjskega smisla jim vliva moč, da se prebijajo skozi težke dni, in da uživajo v dobrih časih. 
Toda večina ljudi glede vprašanja, kaj je razlog njihovega življenja, tava v zmedi - ali pa v popolni temi. 
V letih, ki sem jih preživela kot zdravstvena intuitivka - kar pomeni oseba, ki zna predvsem nagonsko, neposredno zaznati človekovo notranje fiziološko stanje, čemur daje prednost pred telesnim pregledom in diagnozo - so me pogosto spraševali: »Zakaj sem bolan in kako lahko ozdravim?« 
Še pogosteje in bolj trdovratno pa me sprašujejo: »Zakaj sem tukaj? 
Kaj je moj pravi namen? 
Kaj naj bi pravzaprav počel s svojim življenjem?« 
To pomanjkanje samorazumevanja in usmeritve je že samo po sebi v nekem smislu zdravstvena težava, saj lahko privede do različnih vrst čustvenega stresa, na primer do depresije, tesnobe in utrujenosti. 
Ko se te oblike stresa ali neugodnih čustev zakoreninijo, najverjetneje prispevajo svoj delež k razvoju te ali one bolezni. 
O vašem poslanstvu se ne sprašuje le vaš razum - ta vednost je prav tako življenjsko pomembna za vaše telo in duha. 
Življenjska zbeganost ali neusmerjenost pa imata tudi druge posledice. 
Pomanjkanje spoznanja o lastnem poslanstvu utegne postati razdiralna sila v vaših odnosih. 
Kakor je pogosto dejal pokojni teolog, mistik in profesor na Harvardski univerzi,

dokler ne bo iz njih vzniknil celovit, poglobljen nov pogled na vaš polni potencial, vaš življenjski smisel in vaš osebni, višji Posvečeni dogovor. 
Knjiga Posvečeni dogovori je interaktivna. 
Od vas pričakuje takšno odzivanje na zgodbe in nauke, da vam bodo pomagali doumeti naravo in smisel vaših lastnih Dogovorov ter vlogo, kakršno igrajo vaši osebni arhetipi. 
Prosim, da si torej priskrbite dnevnik ali zvezek, kamor boste zapisovali opažanja in povezave, ki se vam bodo utrnile ob prebiranju naslednjih poglavij. 
Prosila vas bom, da si zapomnite intuitivna spoznanja in druge prebliske o ljudeh, ki vam jih je bilo namenjeno srečati, in o stvareh, ki vam jih je bilo namenjeno narediti. 
Od začetka petega poglavja naprej si boste morali zapisati svoje odgovore na nize vprašanj, kakor tudi vpoglede in vtise, ki se bodo porajali, ko boste začeli raziskovati svoje arhetipske vzorce. 
Če je mogoče, namenite poseben zvezek samo podatkom in spoznanjem, ki bodo prihajali na dan ob delu s to knjigo, nato pa naj vam bo v pomoč pri nadaljnjem delu z vašimi arhetipi in s Posvečenim dogovorom. 
Ko boste pri sebi razvili simbolični uvid in arhetipski jezik, boste doumeli celoto svojega življenja z duhovno jasnostjo, s kakršno je moč celiti čustvene in duhovne rane, ki ste si jih nakopičili, in napolnila vas bo z začudenim spoštovanjem ob spoznanju, da je tudi vaše življenje izredno pomembno prav za vsakega človeka, s katerim si prekrižata pot. 
V vas se bo lahko prebudilo zaupanje, da bo vse, s čimer se vam je namenjeno srečati, prišlo ob pravem času, da boste ob pravem trenutku v družbi pravih ljudi, in da božansko vodstvo nenehno priteka v vašo dušo. 
Drugače niti ne more biti: mi nekako poskrbimo za svoje Dogovore, božanska sila pa jim vdihne posvečenost.

svetega Ignacija Loyole do Šri Ramakrišne in Satja Sai Babe so prav tako začutili, kako v njih deluje ta prisotnost Božanskega. 
Duhovnik v hindujskem svetišču in videc Ramakrišna, na primer, je imel vizije Mohameda, Jezusa in Bude in je od takrat naprej privzel islam, krščanstvo in budizem - kar je bila v Indiji devetnajstega stoletja neverjetna praksa. 
Ignacija Loyolo, mladeniča v zgodnjem šestnajstem stoletju, je bolj zanimalo dvorno življenje in vojaška junaštva, kot pa duhovništvo, ki si ga je zanj želel njegov oče. 
Medtem ko je okreval zaradi rane, ki jo je dobil med bojem, je Ignacij bral zapise o življenju svetega Frančiška in svetega Dominika ter nenadoma začutil zanos in energijo, ki sta ga preusmerila v duhovno življenje. 
Njegovo knjigo mističnega urjenja, Duhovne vaje, še danes uporabljajo laiki, ki želijo povečati svoje zavedanje o Božanskem v samih sebi. 
Spričo upada samostanskega načina življenja v današnjem svetu mistiki pogosto živijo kot del širše družbe. 
Vaše iskanje življenjskega smisla iz vas dela podobnega iskalca božje prisotnosti - in kandidata za priliv milosti. 
Celo če vaše doživetje karizme ni tako dramatično ali hipno, kot je bilo Cindyjino - ali pa Ramakrišnovo in Loyolino -, vseeno budno opazujte, kako deluje v vas. 
Na primer, vaša strastna zavzetost, da bi spoznali neponovljivo naravo svojega duha, se hrani iz vaše karizme. 
Vaša karizma je potemtakem energija, prek katere se drugim razkriva edinstvenost vaše duhovne identitete, ki je soznačna z vašim duhovnim zaščitnim znakom. 
Potem ko vam ta milost pomaga, da bolje spoznate sebe, jo usmerite tudi k drugim. 
Ampak velja tudi obratno. 
Energija, ki jo intuitivno čutite v ljudeh okrog sebe, je bistvo njihove karizme. 
Skupine imajo svojo karizmo, prav tako kot jo imajo posamezniki. 
Plemena in druge družbene oblike so deležne skupinske milosti, prek katere prepoznajo svoj edinstveni duhovni smisel. 
Obredi in ceremonije, ki izhajajo iz določenega gorišča neke skupine, črpajo vodstvo iz njihove karizme; so pa tudi sredstvo, s katerim lahko skupina prepozna, ali je nekdo, ki želi postati del nje, primeren kandidat. 
Neki krščanski menih mi je povedal: »Karizma naše skupnosti je služiti Bogu, in sicer tako, da posvetimo svoje življenje molitvi. 
V samostanu vidimo vse, s čimer se pečamo, kot del skupinske posvetitve, da bi privedli Duha v življenje ljudi na našem svetu, ki trpijo pomanjkanje. 
Če se nekdo želi pridružiti tej skupnosti, mora biti njegova karizma posameznika usklajena s karizmo skupine. 
Brez te poenotenosti ne bi vzdržal strogosti takšnega življenja. 
Ne bi ga napajala

posebna milost, kakršne je deležna naša skupina - a ne, ker bi mu bilo to odrečeno, temveč zato, ker njegov duh zahteva obliko oskrbe, ki v milosti naše skupnosti kratko malo ni prisotna.« 
Nekateri ljudje zatiskajo oči pred to božansko milostjo celo takrat, ko priteka vanje. 
Ko sem kot mlado dekle obiskovala nunsko šolo, so se nune z nami gojenkami rade pogovarjale o naši »poklicanosti«. 
Zanje je poklicanost seveda pomenila samo eno: poziv k življenju v verski predanosti. 
Brez okolišenja so povedale, da imamo vedno na razpolago svobodno voljo in lahko ta klic zavrnemo, vendar ne bomo nikdar tako srečne in izpolnjene, kakor bi bile, če bi sledile svoji poklicanosti. 
Čeprav menim, da so ravnale narobe, ker so nas silile, naj se pridružimo cerkvenemu redu, pa soglašam, da utegne biti življenje težje in manj izpolnjujoče, če se nam ne posreči prepoznati svoje karizme, poklicanosti oziroma dogovora. 
Kakor piše Gregg Levoy v svoji knjigi Callings (Poklicanosti), je naš notranji klic lahko marsikaj: »Obstajajo klici, da nekaj naredimo (se osamosvojimo v poklicu, se vrnemo v šolo, prekinemo neko razmerje ali pa ga začnemo, se preselimo na podeželje, zamenjamo poklic, imamo otroka), lahko pa so tudi takšni, ki nas vabijo, da nekaj postanemo (bolj ustvarjalni, manj kritični, bolj ljubeči, manj bojazljivi). 
Nemara gre za klic k nečemu ali pa stran od nečesa; klic nekaj spremeniti, pretehtati svojo zavezanost temu ali pa pristopiti na popolnoma nov način; klic k nečemu, za kar smo zbirali pogum, odkar se spomnimo … 
Na žalost se pogosto zgolj uglasimo s hrepenenji, ki nas prevevajo, namesto da bi se soočili z njimi in ukrepali. 
Mogoče svojih klicev v resnici ne pozabimo, vendar se bojimo, kaj bi utegnili zahtevati od nas, če bi jim sledili. 
Vnaprejšnja slutnja viharjev, kakršne s seboj nosi sprememba, nam brani priznati, da vemo in smo od nekdaj vedeli, k čemu smo poklicani.«3 V več pogledih je sama Levoyeva knjiga odraz milosti, ki sem je bila deležna v nizu nepričakovanih uvidov. 
Podobno je že Joseph Campbell rekel Billu Moyersu v knjigi The Power of Myth (Moč mita), da ob pisanju ustvarjalnega dela »daš sebe na voljo, knjiga pa ti govori in se sama dograjuje. 
Do neke mere postaneš prenašalec nečesa, kar ti posredujejo muze, kakor so temu pravili nekoč, ali pa, v svetopisemskem jeziku, Bog. 
To ni izmišljotina, pač pa dejstvo. 
Ker pride navdih iz podzavesti, nezavedni um ljudi v vsaki majhni skupnosti pa ima veliko skupnega, je

Vsa rast se godi postopoma in duhovni razvoj ni nikakršna izjema. 
Vendar se včasih niti ne zavedamo, da smo prestopili z ene stopnje na drugo, temveč to ugotovimo šele pozneje. 
Eden od današnjih vodilnih mistikov na Zahodu, Ram Dass, se je rodil v bogati družini in je imel že vpeljano uspešno kariero kot harvardski profesor in raziskovalni psiholog, ko se je njegovo življenje nenadoma spremenilo. 
Ko se je Richard Alpert, kakor se je Ram Dass takrat imenoval, v zgodnjih šestdesetih letih dvajsetega stoletja začel zanimati za človeško zavest, se je skupaj s Timothyjem Learyjem v krogu, ki je vključeval tudi Aldousa Huxleya in Allena Ginsberga, intenzivno posvečal raziskavi LSD-ja, psilocibina in drugih halucinogenih drog. 
Halucinogena doživetja so postavila na glavo Alpertov razumski svet in ga uvedla v področja zavesti zunaj vsega, česar se je kdaj naučil med svojimi psihološkimi proučevanji in raziskavami. 
Potem ko so Alperta in Learyja zaradi sporne narave njunega dela odpustili s Harvarda, je Alpert še štiri leta nadaljeval svoje raziskave pri neki zasebni ustanovi. 
Čeprav so ga zavest razširjajoče droge spremenile, je bil tudi zaskrbljen zaradi minljivosti svojih »vrhuncev omame« - naj so bili še tako čudoviti, jim je vedno sledil spust. 
Tako kot Leary in Ginsberg je tudi Alpert leta 1967 sklenil odpotovati v Indijo poiskat nova doživetja. 
Neki njegov prav tako vedoželjni sonarodnjak, ki ga je tam srečal, je Alperta predstavil duhovnemu učitelju z imenom Neem Karoli Baba. 
Sveti mož ga je seznanil z jogo in meditacijo ter mu nadel duhovno ime Baba Ram Dass ali »Božji služabnik«. 
Alpert je naposled našel vrh, s katerega mu ni bilo treba sestopiti. 
Ko se je kot Baba Ram Dass vrnil v Združene države Amerike, je veliko predaval, napisal več vplivnih knjig o duhovni poti, med drugimi Be Here Now (Bodite tu in zdaj), in razvil projekt Ašram v zaporih, v katerem je zasnoval pomoč za duhovno rast jetnikov, pozneje pa še projekt Živi za umirajoče, ki je pomagal neozdravljivo bolnim doživeti pozornost, razumevanje in mir v času pred smrtjo.

Prebujeni prenesete novo modrost v svoje vsakdanje življenje Potem ko je Abraham od Boga dobil napotek - v starosti petinsedemdeset let - je bil njegov prvi korak, da se je s svojo ženo, družino in imetjem napotil v Kanaansko deželo. 
Prebujenje za Božanski klic je smiselno samo kot korak na poti do duhovne preobrazbe. 
To je vaš prvi, velik korak, o tem ni dvoma, toda nato morate biti dejavni tudi naprej in narediti naslednji korak, kot je s svojim zgledom pokazal Abraham. 
Kot pravi neki star zenovski rek: »Pred razsvetljenjem sekaj drva in nosi vodo. 
Po razsvetljenju sekaj drva in nosi vodo.« 
Odziv na klic Božanskega v sebi ne pomeni umika v notranjo poglobitev v nepalskih gorah ali koči v gozdu. 
Tradicionalno meniško življenje s svojimi zahtevanimi obdobji molka in zaobljub k poslušnosti utegne biti strogo in zahtevno, vendar pa je v nekem smislu tudi privilegirano življenje, v katerem se odgovornost za vzdrževanje družine in služenje kruha nadomesti z molitvijo in učenjem v nadzorovanem okolju. 
Današnji mistiki bodo najverjetneje še naprej živeli v materialnem svetu, vendar s povsem drugačno usmeritvijo in sklopom vrednot - kar je izziv, ki je lahko po strogosti primerljiv z vsako obliko samostanskega življenja. 
Ko začutite, da se je v vas zganil prvi stik z Božanskim, poiščite načine, kako se odzvati na to izkušnjo. 
Ram Dass je poudaril, da se pristno duhovno prebujenje vedno pokaže kot želja koristiti drugim. 
Ta koristnost za druge pa ima lahko nešteto oblik: starševstvo, poučevanje, svetovanje, zdravljenje, prostovoljne dejavnosti ali katera koli oblika ustvarjalnega dela - dokler ga vodi cilj pomagati drugim, da bi tudi oni v neki obliki uresničili svoje neizkoriščene božanske sposobnosti. 
Tako kot pravi Jezus v Matejevem evangeliju: »Prepoznali jih boste po njihovih sadovih,« in v mnogih svojih prilikah sočutna dejanja povzdigne nad verske postopke. 
Vaša sočutna dejanja so fizično udejanjanje vsega notranjega duhovnega dela, ki ga opravljate.

V življenju srečujete nenavadne priložnosti in preizkušnje, ki zahtevajo nenehne spremembe in prilagajanja Abraham je bil vodja klana in premožen moški, vendar nič v njegovem preteklem življenju ni opazneje kazalo, da bo nekoč oče dveh narodov, kot tudi dveh vplivnih duhovnih izročil v človeški zgodovini - judovstva in islama. 
Abrahamove naloge so vključevale preizkušnje, ki so bile telesne (potovanje v novo deželo), a obenem čustvene in razumske (srečevanje s faraonom in drugimi tujimi vladarji). 
V živo in podrobno opisanem prizoru iz 18. poglavja Geneze se je celo spustil v razpravo z Gospodom, naj prizanese življenju pravičnih v Sodomi in Gomori, pa čeprav je on sam zgolj »prah in pepel«. 
Abraham je v tolikšni meri sprejel in se spoprijel s svojimi preizkušnjami kot človek in duša, da je postal primeren zgled, kako se ukloniti pogojem, ki jih postavlja Dogovor.

Sir George je bil izjemen značaj, vendar ni bil edini s takšno izkušnjo. 
Tudi drugi ljudje v preteklosti so se zavedali žive prisotnosti arhetipov in so se z zadovoljstvom pogovarjali o njih in se pomenkovali z njimi. 
V stari Grčiji je Platon zagovarjal obstoj arhetipskih idej oziroma oblik kot osrednjega pojma v svojem filozofskem zrenju sveta. 
Zgodovinar Richard Tarnas poudarja: »Platonske oblike niso pojmovne abstrakcije, ki jih ustvarja človeški um, ko posploši kategorijo posamičnega. 
Pač pa jim je lastno neko svojstvo bivanja, stopnja resničnosti, ki leži nad resničnostjo trdnega sveta. 
Platonski arhetipi sestavljajo svet in so hkrati umeščeni onkraj njega. 
Razodevajo se v okvirih časa, vendar so brezčasni. 
Ti arhetipi predstavljajo zastrto bistvo stvari.«23 Kot pravi Tarnas, je Platon pogosto videl bogove in boginje grškega izročila kot simbole občih vzorcev čustvenosti. 
V svojem Simpoziju, na primer, je Platon pojmoval

na različne okoliščine, v kakršnih se znajdemo, toda temeljna tematika vseh arhetipov Otroka je odvisnost in odgovornost: kdaj prevzeti odgovornost, kdaj povzeti zdravo odvisnost, kdaj samostojno nastopiti v skupini in kdaj sprejeti bivanje v skupnosti. 
Stopnje odraščanja, od takrat, ko se približno v svojem sedmem letu starosti začnemo razumno odzivati, do vstopa v puberteto približno pri trinajstih, pa do takrat, ko dosežemo uradno starost odraslosti pri enaindvajsetih (oziroma pri osemnajstih), predstavljajo ravni duhovnega in telesnega dozorevanja. 
Ko smo popolnoma odvisni, med rojstvom in sedmim letom, razvijemo prve spretnosti, kako skrbeti zase, za svoje telo in imetje. 
Pri sedmih letih se začnemo učiti, kaj pomeni biti odgovoren ne samo za svojo lastnino, temveč tudi za svoja dejanja in početje. 
Med sedmim in trinajstim letom se naprej čustveno razvijamo, hkrati ko se soočamo z vprašanji morale, etike, lojalnosti in pravil medsebojnih odnosov. 
Med puberteto se začnemo zavedati sebe in smo osredotočeni nase. 
Zavemo se - morda pa nas to povsem pogoltne - moči svojega razuma, klicev srca in telesnih strasti. 
V teh razburljivih letih stopijo v ospredje tudi slike vsega, kar bi lahko bili, in strah, da to nikoli ne bi postali. 
Ob koncu najstniških in na začetku dvajsetih let odkrijemo šibkosti sebe kot odrasle osebe in obenem svoje močne strani in talente. 
Takrat sprejmemo tehtne odločitve o svojem življenju, in čeprav si vmes nedvomno večkrat premislimo ali pa nas drugam preusmerijo razmere, je to začetek resničnega stika s svetom fizične odgovornosti, ločeno od našega plemena. 
Nazadnje se približno v enaindvajsetem letu oglasi moč duha, ko začnemo onkraj telesnega vidika življenja dojemati simbolični pomen svojih dejanj, od političnega udejstvovanja in družbenega idealizma do ljubezni in duhovnega raziskovanja. 
Okoli osemindvajsetega leta naravno preidemo v naslednji cikel svojega življenja kot umeščen, odgovoren odrasel človek. 
Proces, ki sem ga opisala, seveda prikazuje, kako naj bi dozorevali v idealnem primeru. 
Vendar pa zaradi večplastnih preizkušenj vsakdanjega življenja duhovno dozorevanje pri večini ljudi niha. 
Kadar tem ciklom tako ali drugače ne sledimo, je - z arhetipskega gledišča - za odrasle ljudi težko, če ne celo nemogoče, da bi bili v stvarnem svetu odgovorni zase in bi ustvarili uspešne odnose. 
Vaš notranji Otrok bo kazal strani Ranjenega ali Osirotelega otroka, to pa bo odraz, da na nekih življenjskih stopnjah niste prejeli potrebne nege, ki bi vam omogočila postati odgovoren in samostojen posameznik. 
Tako

z ljudmi, ki se v resnici prostituirajo. 
Ronnie je kot prostitut dobil AIDS in mi je med zasebnim pogovorom z menoj in svojim bratom opisal vse metode zdravljenja, ki jih uporablja, da bi izboljšal svoje zdravstveno stanje - razen enega. 
Ni mogel prekiniti s kupčevanjem v okvirih industrije spolnosti. 
»To je svet, ki ga poznam, in nimam pojma, kako bi se preživljal, če bi nehal obiskovati nočne lokale,« je rekel. 
»Spoznal sem, da mi to ne pomaga pri zdravljenju, vendar se mi zdi, da nimam izbire.« 
Vprašala sem Ronnieja, ali obvesti svoje stranke, da ima AIDS, in potem ko je naprej zatrdil, da jim pove, je nazadnje priznal, da tega ne stori vedno. 
»Če bi se razvedelo za mojo bolezen, o čemer ni dvoma,« je rekel, »ne bi več mogel delati.« 
Ko sem ga vprašala, kaj ga je privedlo v ta posel, je Ronnie dejal: »Hotel sem postati igralec, vendar se ni pokazala nobena priložnost, zato sem pač moral nekaj ukreniti. 
Iz spolnosti pa ne uganjam velikega cirkusa. 
Vraga, tako in tako sem se z marsikom spečal, zakaj torej ne bi zraven še nekaj zaslužil? 
Poleg tega je bil to denar, ki sem ga dobil pri priči in sem lahko sam razpolagal s svojim časom.« 
Na žalost se je prostituiral tudi Ronniejev brat, ki je prav tako imel AIDS. 
Obema se je zdelo, da morata prihraniti veliko denarja, ki bi jima omogočil nego, kakršno potrebuješ za zdravljenje te bolezni oziroma, da zaustaviš njeno napredovanje. 
A ko sem ju poslušala, sem ugotovila, da sta pravzaprav opisovala vrsto nege, ki jo bosta potrebovala med umiranjem. 
Dobila sem vtis, da sta bila njuna arhetipa Prostitutke kot siamska dvojčka, ter bi skupna moč njunih energij v povezavi z lojalnostjo, ki sta jo čutila drug do drugega, zahtevala, da bi oba pokazala hrbet prostituciji, saj eden tega nikakor ne bi zmogel sam. 
Ronnie in njegov brat sta umrla jeseni 1991. 
Arhetip Prostitutke lahko deluje kot skrbnik, ki vam odpre oči za razmere, v katerih morate »povezati culo in oditi«. 
Ko pustite za seboj položaj, ki preveč terja od vas - denarja, energije, dostojanstva ali časa - je možna trajna sprememba. 
June je bila zaposlena kot vplivna glavna tajnica predsednika neke pomembne mednarodne korporacije. 
Bila je izredno uspešna pri svojem delu, obdarjena pa je bila tudi z močnim, prikupnim značajem, ki se ga je njen nadrejeni Dorian naučil izrabljati sebi v prid. 
Nekaj mesecev zatem, ko je nastopila službo, jo je Dorian povabil, naj se pridruži skupini direktorjev na koktajl zabavi, s katero so proslavili priključitev nove stranke. 
Opazil je, kako je družabna in kako hitro se v njeni prisotnosti ljudje sprostijo.

Zgovorni arhetipi

da je Toto žival, ki pooseblja njeno moč. 
Toto je tudi Dorotejin opomin, da je »vse«, kar potrebuje, vedno z njo, če bo le zavestno spremljala, kaj se dogaja. 
Vsa duhovna izročila poudarjajo potrebo, da ostajate s svojo zavestjo pripeti na sedanjost. 
Dokler ostajate v sedanjosti, je v vas prisotno vse, kar potrebujete. 
Brž ko pozornost prenesete nazaj v svoje preostalo življenje, se začne v vas odražati občutek ranljivosti in negotovosti, za katerega je značilen strah pred neuspehom. 
Projekcija je dejanje, s katerim zajamemo svoj sedanji trenutek in ga raztegnemo prek vsega življenja - nemogoča formula, ki vam bo vedno odvzela moč. 
Doroteja nato sreča voditeljico Mezincev, ki simbolično predstavlja celoviti jaz. 
Voditeljica se je pojavila, da bi jo usmerila. 
Celo kadar se počutite izgubljene in sprašujete, »Kje sploh sem?«, vaš notranji jaz pri priči vstane, da bi vam odgovoril. 
V Dorotejinem primeru se odgovor glasi, naj se napoti v Oz. Ko se odpravi na svojo Junaško pot, na igrišče vstopi četvero arhetipov preživetja: Otrok, Žrtev, Prostitutka in Saboter. 
Dorotejo je do tega mesta vodila njena notranja Sirota, katere osnovna tema je: »Otrok sem. 
Izgubil sem se. 
Vrniti se moram domov.« 
Toda sile okoli nje pravijo: »Zdaj si samostojna, deklič, in čas je, da odrasteš.« 
V filmu (čeprav v knjižni izdaji ni tako) na prizorišče stopita čarovnici, ki predstavljata senco in svetlobo. 
Zlobna vzhodna čarovnica reče: »Hočem tvojega kužka, Totaja,« kar pomeni, da želi Dorotejo oropati za njenega varuha. 
Ko se hudobna čarovnica jezno požene za Totojem, se Doroteja ustraši in na površje stopi Žrtev. 
Glinda, dobra severna čarovnica, zaustavi hudobno čarovnico in podari Doroteji znamenite rubinaste čeveljčke. 
Ti čevlji pomenijo še eno karizmo ali milost, ki bo pospremila Dorotejo na njeni poti do Oza (v knjigi, kjer so čeveljci srebrni, je jasno povedano, da jih Doroteja nikoli ne sezuje. 
Tako se ji prilegajo, da jih obdrži celo med spanjem, zato jih hudobna vešča nikakor ne more izmakniti). 
Ko zlobna čarovnica zahteva: »Te rdeče čeveljčke hočem zase!« prebudi Dorotejino Prostitutko. 
Čarovnica deklici v resnici namiguje: »Če boš prodala svoje čevlje, lahko stopiš s te težke poti, kadar koli se ti zahoče. 
Takšna je kupčija.« 
Vsakič, ko dobite novo karizmo ali jasneje občutite svoj jaz, vas bo Prostitutka preizkušala, da bi videla, ali ste pripravljeni prodati svojo novo duhovno moč za eno od snovnih dobrin. 
Podobno je, kakor če bi zadeli na loteriji in bi vam nekdo telefoniral ter vprašal, ali želite investirati dobljeni denar v nekaj, kar ni nič vredno. 
Zdaj napoči čas, da pristopi tudi Saboter. 
Boste spodkopali svojo

Poskusite s to vajo, če vam ugaja bolj kot intervjuvanje vaših arhetipov. 
Napišite svojemu arhetipu pismo, mu razložite, kako ste ga odkrili in zakaj se vam pravzaprav zdi, da je v vašem življenju, ter mu povejte za okoliščine, v kakršnem je po vaše dvignil glas ali stopil na sredo odra. 
Naslovite ga v drugoosebnem nagovoru, na primer takole: »Tule se mi zdi, da te vidim (svojo Žrtev), kako deluješ v mojih mislih in dejanjih: vidim te v svoji potrebi po odobravanju iz ust drugih. 
Vidim te v svojem mnenju, da me ljudje zavračajo, če mi ne posvetijo pozornosti, kakršno po svojem občutku potrebujem. 
Vidim te v svojem prepričanju, da imajo drugi na voljo več priložnosti kot jaz. 
Zdaj ko vem, da si tu, povej, kako se morda lahko spoprijateljim ali sklenem zavezništvo s seboj ali pa te vsaj spremenim v nenevarno silo? 
Vidim te vsakič, ko se slišim reči: ‘Zakaj se mi to dogaja?’ ali ko začutim, kako v meni narašča jeza ob misli, da mi drugi

Caroline Myss • Posvečeni dogovori

Šesta čakra

Carl Gustav Jung je bil prepričan, da so naši predniki »projicirali« arhetipske vzorce v mite in folkloro, enako kot so si ozvezdja zamislili v podobi človeških in živalskih likov ter jim dodelili imena in osebnosti: »To najjasneje vidimo, če pogledamo ozvezdja na nebu, katerih kaotične oblike so ljudje organizirali s pomočjo prenosa podob. 
To razloži vpliv zvezd, na katerega se sklicujejo astrologi. 
Ti vplivi niso nič drugega kot nezavedne, iz svojega notranjega duševnega življenja vzete zaznave dejavnosti kolektivnega nezavednega. 
Kot so ljudje prenesli znamenja živalskega kroga na nebesni svod, so podobne like prenesli v legende in pravljice ali pa na zgodovinske osebe.«36 To mi je pojasnilo povezavo, ki sem jo intuitivno začutila med arhetipi in astrološkim krogom. 
Morda sem ujela preblisk

Priporočam vam, da se tega dela lotite sami ali pa samo z ljudmi, ki jim zaupate. 
Poskrbite za vzdušje, v katerem bo čim manj motenj, in izberite si čas, ko tudi vas ne bo nihče motil, zato da boste ostali zbrani. 
Osredotočite se na postavitev svojega Kolesa, saj bo osnova za vaše prihodnje razlage. 
Zapomnite si, to Kolo boste sestavili samo enkrat. 
Ne počnite tega, medtem ko gledate televizijo ali kakšen film. 
Vi sami ste edini film, ki vas zanima in ga boste gledali, ko boste delali s tem pripomočkom. 
Pri sestavi Arhetipskega kolesa se ravnamo po štirih stopnjah. 
Čeprav imate na koncu knjige na voljo risbo praznega Kolesa, v katerega lahko vpišete arhetipe, je morda primerneje, če ga preslikate ali prerišete v svoj dnevnik, tako da boste lahko kdaj drugič ponovno uporabili prazno Kolo za nova razčlenjevanja. 
(Glejte risbo 5 na strani …)

Caroline Myss • Posvečeni dogovori

Caroline Myss • Posvečeni dogovori

»področjem alternativne astronomije«, kot jo je poimenovala, ali pa tvegati svojo finančno varnost. 
»Moje vrednote so se znašle na bojni črti,« je rekla. 
»Ali se bom prodala ali pa še naprej sledila razumevanju univerzuma, kakršno mi daje moj duh?« 
Maeve se je zavestno odločila, da bo sproti pretehtala, kolikšen delež svojih zamisli lahko posreduje konzervativnemu svetu tradicionalne znanosti. 
Prostitutka je Maeve omogočila nov pogled na njeno prvo hišo, v kateri Norec usmerja njen ego. 
Norca je uzrla kot poosebitev osebe, ki je zaščitena pri svojem iskanju resnice, kajti Norec daje vtis neškodljivosti. 
»Morda je prav on moja največja moč,« je rekla, »in ker se zavedam, da mi moj Norec koristi, sodelujem z njim. 
Ker vem, da je to res, se nalašč oblačim nevpadljivo, kar pa je eno od skrivališč mojega Norca. 
Ljudje od ženske z mojo zunanjo podobo ne pričakujejo, da si bo za predmet pogovora izbrala duševno inteligenco planetov.« 
Maeve je potrdila, da ljudje odprtega duha, s katerimi se srečuje in ki sprejemajo njena nevsakdanja zanimanja, običajno ne sodijo med tiste, pred katerimi mora ohranjati videz neškodljivosti in ki so na položajih. 
»Navdušuje me misel, ‘da jih imam za norca’,« priznava Maeve. 
Služabnica v Maevini četrti hiši, ki je enoznačna z domom, jo je sprva osupnila, ker je ta arhetip, tako kot še kakšnega, povezovala z oskrbovanjem drugih ljudi. 
Kot mati in oseba s poklicem je čutila, da mora v svoji hčeri prebuditi podoben občutek, »kako pomembno je biti samostojna,« kar pa se ji je sprva zdelo ravno nasprotno od Služabnice. 
Maeve je prvotno izbrala arhetip Služabnika, ker si na ta način predstavlja svoj odnos do Boga. 
»Vendar dom ne predstavlja samo hiše, v kateri stanujem, temveč tudi notranje domovanje, kjer prebiva moja duša. 
S tega gledišča sem Služabnica svoje duše in odgovorna za oskrbovanje njenega doma.« 
Romarka v peti hiši (ustvarjalnost in darovi sreče) se je Maeve dovršeno prilegala že na prvi pogled, saj Romar predstavlja iskanje novega ozemlja, temu pa je posvečena večina njenih ustvarjalnih sil - in od nekdaj se ji je zdelo, da jo pri takšnih podvigih, bodisi poklicnih ali zasebnih, spremlja sreča. 
»Nekaj mojih najglobljih strahov ima svoj sedež v tej kombinaciji sil,« je dodala. 
»Na primer, strah, da bi moja ustvarjalnost usahnila ali da me moje delo ne bo pripeljalo nikamor. 
Prav tako se bojim, da se bom nekega dne ozrla v preteklost in se vprašala, kako sem vlagala svoje kreativne sile, ter mi bo nemara žal, da nisem

Kot Maeve in večina drugih udeležencev mojih delavnic, si je tudi Byron za prvo tolmačenje svojega Kolesa izbral pregled svojega poklica. 
Byron je igralec, ki je odigral manjše vloge v ducatu filmov, med njimi v nekaj zelo znanih. 
Igrati je začel v srednji šoli, se pridružil poletnemu repertoarnemu gledališču, nato igral v manjših vlogah v broadwajskih uprizoritvah in hollywoodskih filmih. 
Kot mnogi nadebudni igralci je tudi Byron delal kot natakar in pričakoval, da se bo zdaj zdaj prebil v sam filmski vrh. 
Njegovo Arhetipsko kolo se je sestavilo v vzorec, ki ga vidimo na risbi številka 8. 
Potem ko je Byron postavil svojo Izvorno karto, je ugotovil: »Vsak od teh vzorcev in izkušenj, ki jih povezujem z njimi, se mi zdaj, ko jih vidim v okviru vnaprej dogovorjene celote svoje življenjske poti, zdi bolj smiseln.« 
V otroških letih je Byrona neki njegov sosed spolno zlorabil. 
Zaradi te travme ga je najprej zamikalo raziskati svoj arhetip Otroka. 
Da se je Otrok znašel v njegovi četrti hiši (dom), ga je presenetilo in mu v duhovnem smislu odprlo oči. 
Sosedova zloraba ni le oblikovala njegovih spominov na otroštvo in v njem »zaplodila sram«, kot je dejal, pač pa je obenem postala osrednja čustvena sila, ki ga je spremljala v njegovi mladosti in tudi po dopolnjenem dvajsetem letu. 
Byron je šele sredi tridesetih

Razlaga vaših dogovorov in vašega Arhetipskega kolesa

Odnos:

sklenil postaviti na preizkušnjo svojo trdno odločitev, naj bi se njegovi načrti razvijali natančno tako, kot se je namenil. 
Njegova praktična metoda uresničitve zaobljub se je začela pri izbiri treh investitorjev in organizacije sestanka z njimi, čim prej bi bilo mogoče. 
»Svoj načrt bom predstavil tem trem podjetnikom,« je rekel Trevor. 
»Med to vajo sem ugotovil, da je vseeno, ali sestanek skličem naslednji teden ali pa naslednji mesec, kajti pozneje ne bom nič manj živčen kot sem zdaj. 
Nekoč pač napoči trenutek, ko se moraš odzvati na svoje sanje.« 
S pomočjo dvanajstih manter, ki si jih je zapisal na en sam kartonček ter ga shranil v denarnico, je natančno tako tudi storil.

Deveta hiša: duhovnost: Zaljubljenka/Romantik

Fay je pri interpretaciji tega pravzorca pokazala veliko domišljije. 
»Mislim, da bom onemogočila svoj vrhunski potencial, če se ne bom zavestno potrudila zlesti iz svojega zbiralnika samopomilovanja. 
»Razprodala sem svoje sanje in ambicije, ker do rezultatov, ki sem jih predvidevala kot mlada ženska, ni prišlo tako kmalu ali pa dramatično, kot sem si želela.« 
Fay je poleg tega morala ponovno razmisliti, kaj pomeni njen vrhunski potencial. 
Ker je svojo opredelitev zanj utemeljila izključno na svojem delu za vsakdanji kruh, je sprevidela, da »to ne zadošča in ni Bogu zadostno. 
Služba je vrhunski potencial mojega ega. 
Ne vem sicer, kako bi ga označila moja duša, vendar menim, da moram opustiti svojo opredelitev najvišjega potenciala, potem pa bom videla, kaj mi bo to prineslo.« 
Za vodilno mantro si je Fay izbrala »Praznino«, saj jo je opominjala, naj pri priči očisti iz svoje glave vse črne misli in čustva.

Fay je za enega svojih arhetipov izbrala Junakinjo, ker si je vedno želela boriti se za neko stvar. 
Kot otrok je veliko sanjarila o tem, kaj bi rada postala in kako se bo počutila, ko bo polna znanja in samozavesti. 
»Mislim, da zelo potrebujem to vrsto potrditve - bolj, kakor sem pripravljena priznati,« je dejala. 
»Razmisliti moram, kolikšen delež za svojo depresivnost lahko pripišem svojemu občutku, da mi je kot Junakinji spodletelo. 
Ni se mi uspelo izboriti za neko stvar in nisem splošno znana zaradi svojega dela. 
Že ko to izrečem, začutim temno težo, ki ponoči napolni moj razum zgolj ob misli, da sem potrošila še en dan svojega življenja, ne da bi kaj naredila. 
Mogoče je to tisti neuspeh, s katerim se je začel ciklus mojih depresij.« 
Fay si je za dvanajsto hišo izbrala reklo »Vodi me«, kajti zdelo se ji je, da bo ravnala najučinkoviteje in v oporo svoji ozdravitvi ter življenju na sploh, če bo svoje osebne načrte in ambicije izročila v roke nebeške sile. * Fay se je na po končanem delu s svojo zdravstveno karto sklenila znova posvetiti delu in začeti s stvarmi, ki bi jih lahko postorila od doma. 
Spoznala je, da ni le izgubila navdušenja do svojega dela, temveč do vsega. 
»Moram se potruditi, da bom osvojila prepričanje, da prav vse, kar nekdo naredi v pomoč nekemu

Zdravilne preizkušnje Arhetipskega kolesa

Bebček, glej Klovn. 
Berač (Brezdomec, Revež) Povsem brez materialnih dobrin je Berač povezan z odvisnostjo od tuje dobrote, življenja na cesti, kjer strada in boleha, naj živi v New Yorku, Kalkuti ali kje drugje. 
Lahko je verjeti, da je arhetip Berača izključno neugoden, vendar je to iluzija. 
Sploh ni nujno, da nekoga pesti lakota, da bi veljal za Berača. 
Ljudje »beračijo« za pozornost, ljubezen, avtoriteto in gmotne dobrine. 
Osebi, ki je sicer brez vpliva, »vržemo kost«, če mu omogočimo začasno občutiti moč. 
S simboličnega gledišča predstavlja arhetip Berača preizkušnjo, ki človeka prisili, da se sooči s potrebo po krepitvi svoje moči na osnovni ravni fizičnega preživetja. 
Temelj tega arhetipskega vzorca je učenje o bistvu velikodušnosti, sočutja in samospoštovanja. 
Filmi: Patrick Swayze v Mestu upanja.

Kazanova, glej Don Juan. 
Kipar, glej Umetnik. 
Kirka, glej Usodna ženska. 
Klovn (Dvorni norček, Norec, Bebček) Arhetip Klovna je povezan s tremi glavnimi značilnostmi: da spravlja ljudi v smeh, da jih spravlja v jok in nosi masko, ki skriva njegova prava čustva. 
Klovn je zvečine moški, saj to vlogo bodisi v leposlovju ali dramatiki igra komaj peščica žensk. 
To lahko pojasnimo z družbenim stališčem, ki šibkost in izgubo nadzora povezuje s takšnim moškim, ki izraža čustva. 
Moški mora zato nositi masko, ki pogosto kaže jokajoč obraz. 
Klovn odraža čustva množice, spravlja občinstvo v smeh, ko satirično prikazuje nekaj, do česar imajo ljudje kolektiven odnos, ali pa s prikazovanjem družbenih absurdov. 
Na splošno so sporočila, ki jih posreduje Klovn s svojim humorjem, globoko resna in pogosto kritična do hinavščine pri posamezniku ali na nekem družbenem področju. 
Zaradi maske, ki jo nosi, je Klovnu dovoljeno - pravzaprav od njega to pričakujejo - prestopati meje družbeno sprejemljivega ter je zastopnik tistega, kar bi ljudje radi sami storili ali povedali.

Galerija arhetipov

grof, o katerem so poročali, da je natikal svoje sovražnike na kol in jih obglavljal); Langsoir (malajski vampir, ženska, ki je umrla pri porodu, in zdaj napada dojenčke in otroke). 
Vilinski zaščitnik, glej Angel. 
Vitez (glej tudi Bojevnik, Rešitelj, Junak) Arhetip Viteza je predvsem povezan z viteštvom, dvorjenjem, zaščito Princese oziroma Dame in z odhodom v boj, a le iz častnih razlogov. 
Vitez služi svojemu Kralju ali Vladarju, zato ima ta arhetip duhovni prizvok kot tudi prizvok služenja in vdanosti. 
Lojalnost in požrtvovalnost sta Vitezovi veliki vrlini, sem pa sodi tudi naravna sposobnost dokončati stvari. 
Črni vitez, oblečen v temen oklep in na črnem konju, predstavlja senčne značilnosti tega arhetipa, posebno odsotnost časti in viteštva. 
Do neke mere podobno kot Bojevnik, tudi Vitez v svoji senčni obliki izjavlja zvestobo oporečnemu vladarju ali vodji. 
V svojem negativnem vidiku lahko Vitez, podobno kot Rešitelj, zdrsne v vzorec reševanja drugih, pri čemer pa pozablja na lastne potrebe. 
Pravi Vitez, enako kot Mistik, stopa po tanki črti med požrtvovalnostjo in zapostavljanjem svojih potreb. 
Filmi: Harrison Ford v Indiani Jonesu in zadnji križarski vojni; Tom Hanks v Reševanju vojaka Ryana in Apollo 13; Christoper Reeve v Supermanu; Kevin Costner v Pleše z volkovi, Na vse ali nič in JFK. 
Dramatika: Mož iz La Manče Dalea Wassermana. 
Televizija: Have Gun, Will Travel. 
Pravljica: Princ Valiant. 
Religija/mitologija: vitezi Okrogle mize (v srednjeveškem angleškem izročilu polmitološka skupina 150 vitezov, med katerimi so najbolj znani Lancelot, Gawain, Kay, Mordred, Galahad, a še mnogi drugi, ki so služili pod kraljem Arturjem); Sir Persifal (vitez Okrogle mize, ki je videl sveti Gral); Fabian (dobri vitez, ki ga je njegova nekdanja ljubica, čarovnica, spremenila v gozdnega duha in zdaj prebiva v gričih nedaleč od Prage); Damas (senca, vitez, ki je nastavil past drugim vitezom, zato da bi se lahko njegov brat z njimi pomeril v boju). 
Vizionar (Sanjač, Prerok, glej tudi Vodnik, Alkimist) Arhetip Vizionarja vam omogoča, da si znate nazorno

