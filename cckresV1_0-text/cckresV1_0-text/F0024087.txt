študija, imajo študenti možnost pristopati bodisi k podanim ali izbranim temam. 
Glede na lastne interese se znotraj programa lahko odločajo za izvedbo različnih projektov. 
Na ta način izbirajo lastno smer razvoja v okviru ene od možnih likovnih disciplin ali pa multidisciplinarno, na področju filma in videa, instalacije ali kombinacije dvodimenzionalnih oziroma tridimenzionalnih objektov. 
Poudarki V okviru študija so predstavljene vse podobnosti in razlike posameznih likovnih praks. 
Študij je osredotočen na razvijanje širokega polja pristopov, procesov in načinov realizacije likovnih del ter možnosti kombiniranja različnih likovnih praks v okviru likovnega dela. 
Vpisni pogoji Kandidati morajo predložiti dokumentacijo o svojem dosedanjem delu (portfolio), ki vsebuje risbe, slike, tridimenzionalna dela, fotografije oziroma vsa dela, ki se nanašajo na film, video, gledališče, animacijo ali računalniška dela. 
Na podlagi oddane dokumentacije se s kandidati opravi razgovor.

