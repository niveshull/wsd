lasti še bolj brezobzirno kot drugi, obenem pa so z največjim navdušenjem podpirali umetnost, književnost, učenost in znanost. 
Ideološke spremembe, ki so nastopile ob prerazporeditvi politične moči po Aleksandrovih zmagah, je teže opisati. 
Prvič, izginilo je vsaj nekaj pregrad med Grki in Negrki. 
Res je sicer, da so v preteklosti pogosto pretiravali glede razsežnosti, ki naj bi jih dosegel ta razvoj v tretjem stoletju. 
Aleksander sam je marsikdaj prikazan kot prvi veliki internacionalistični državnik, prvi človek, ki se ni namenil zediniti le držav, temveč tudi ljudstva sveta. 
Toda čeprav je Makedoncem na krmilu svoje države očitno želel pridružiti tudi perzijsko plemstvo in je vezi med narodoma baje poskušal okrepiti z mešanimi porokami, dandanes bore malo govori v prid domnevi, da je hotel razširiti takšno politiko še na druga ljudstva. 
Kar zadeva njegove motive, lahko pojasnjujemo enakovredno obravnavo Perzijcev in Makedoncev s političnimi interesi – s potrebo po razširitvi osnove vladajoče elite – brez sklicevanja na kakršno koli željo po združevanju človeštva. 
Vrhu tega pa se misel, da so vsi ljudje deležni skupne človeškosti, nikakor ni pojavila kot povsem novo pojmovanje v tretjem stoletju, temveč lahko spremljamo njen izvor vse do petega stoletja. 
Ne glede na vse to so Aleksandrove osvojitve med drugim omogočile tesnejše intelektualne in kulturne stike med Grki in barbari, tako da lahko pri številnih piscih iz tretjega stoletja opazimo širjenje miselnega obzorja. 
Ker pa helenistično obdobje ni bilo nič miroljubnejše od prejšnjih, so poglavitne sočasne filozofije zaznamovane s tesnobo zaradi negotovosti človeškega življenja. 
Tako epikurejstvo kot stoicizem sta bila upravičeno deležna oznake »begunska filozofija«*. 
Medtem ko je v središču Platonove in Aristotelove moralne filozofije pozitivno pojmovanje sreče, so epikurejci in stoiki pripisovali velik pomen negativnemu cilju, osvoboditvi od

HELENISTIČNA ZNANOST: DRUŽBENO OZADJE

raziskovali in kako. 
Čeprav sta obe šoli menili, da za dušni mir nujno potrebujemo nekaj znanja o osnovnih problemih fizike, ne prva ne druga ni spodbujala k nadrobnemu preučevanju katere koli posamezne znanstvene vede. 
Nasprotno, s poudarkom na praktičnih moralnih ciljih spekulativnega preiskovanja – z nazorom, da je znanost sredstvo za dosego cilja, ne cilj sam po sebi – sta svoje privržence močno odvračali od takih študij. 
Kljub pomembnemu delu, ki so ga opravili pri splošni teoriji snovi, niso niti Epikur niti zgodnji stoiki5 bistveno prispevali k nobenemu znanstvenemu področju, ki temelji predvsem na opazovanju. 
K veličastnemu napredku tretjega in drugega stoletja pr. Kr. na področjih, kot sta astronomija in biologija, so pripomogli ljudje, na katere so sicer marsikdaj vplivale filozofske domneve, vendar sami niso bili v prvi vrsti filozofi, temveč matematiki ali zdravniki. 
Zdaj se moramo posvetiti njihovemu delu in za začetek podati kratek pregled same matematike.

rojstva, vendar mnenje, da je ta deloval okoli leta 300 pr. Kr., najverjetneje kar drži. 
Ne glede na to, ali je bil rojen v Aleksandriji ali ne, ga povezuje z njo več naših virov. 
Proklos pripoveduje zgodbo o tem, da je Evklid v odgovor na Ptolemajevo vprašanje, ali drži skozi geometrijo kakšna krajša pot do Prvin, odvrnil, da »do geometrije ne vodi nobena kraljevska cesta«. 
Da je poučeval v Aleksandriji, pa lahko sklepamo iz odlomka pri Papu (Matematična zbirka VII, 35, 678 10 sq.), po katerem se je Apolonij tam zelo dolgo šolal skupaj z njegovimi učenci. 
Poleg Prvin je Evklid napisal tudi dela o astronomiji, optiki in glasbeni teoriji. 
Ohranilo se je več njegovih krajših spisov, na primer Optika, čeprav nekaj knjig, ki so mu jih pripisovali, denimo Katoptrika ali Teorija ogledal, ni pristnih. 
Na vprašanje, v kakšnem razmerju so Prvine do starejše matematične misli, ni lahko odgovoriti. 
Po Proklovih besedah je Evklid »zbral prvine, uredil številne Evdoksove izreke in izpopolnil mnoge Teajtetove, vrhu tega pa je do neizpodbitnih dokazov prignal trditve, ki so jih njegovi predhodniki dokazovali manj zanesljivo«. 
Knjige z naslovom Prvine naj bi spisalo več piscev, začenši s Hipokratom s Hiosa v poznem petem stoletju, Proklos pa nam pove tudi, da sta Arhitas iz Tarenta in Teajtet iz Aten (Platonova sodobnika) »povečala število izrekov in jih razporedila bolj znanstveno«. 
Aristotel pojasni, kako se je uporabljal sam izraz »prvine«: » T udi glede geometrijskih izrekov pravimo, da so prvine tisti stavki, katerih dokazi so navzoči v dokazih drugih geometrijskih likov, ali vseh ali večine izmed njih« (Metafizika 998a 25 sq.).* Prvine so osnovne trditve, iz katerih je mogoče izpeljati druge; domnevamo lahko, da so imeli zgodnejši pisci o tem predmetu podoben splošni cilj kot Evklid sam, namreč da bi sistematično razgrnili niz temeljnih matematičnih dokazov.

Kot smo videli, grški matematiki na začetku dela običajno navedejo domneve, »opredelitve«, »aksiome« ali »splošno sprejeta mnenja« in »postulate« ali »predpostavke«. 
Tako se začnejo Evklidove Prvine in nekaj Arhimedovih spisov. 
Še več: ker tudi edina ohranjena Aristarhova razprava na začetku razgrne nekaj predpostavk, denimo da »Luna dobiva svetlobo od Sonca«, je toliko verjetneje, da je imela podobno zasnovo tudi knjiga, ki je prinašala heliocentrično teorijo. 
Če to drži, so bile predpostavke, ki jih omenja Arhimed – da »zvezde stalnice in Sonce ostajajo nepremični«, »da Zemlja potuje okoli Sonca« ipd. –, premise, na katerih je Aristarh utemeljil razne sklepe, vendar je njih same sprejel brez dokaza. 
Poleg tega so grški matematiki občasno prevzemali predpostavke, o katerih so vedeli, da so napačne. 
Kot smo videli, je Arhimed v Štetju peska vzel za obseg Zemlje orjaško večjo številko od tiste, ki je bila – kot mu je bilo znano – približno točna, ker je hotel karseda zaostriti pogoje svojega problema. 
Tudi Aristarh je v spisu O velikosti in oddaljenosti Sonca in Lune prevzel dve predpostavki le zaradi računov. 
Tako je predpostavil, da »je Zemlja v razmerju do sfere Lune točka, obenem pa njeno središče«. 
Na ta način si je poenostavil računanje, ker je zanemaril paralakso, se pravi, učinke dejstva, da opazovalec ne stoji v središču Zemlje, ampak na njenem površju. 
Mnogo bolj pa nas zbode v oči njegova druga domneva, tj. da je »kotna velikost Lune enaka petnajstini zodiakalnega znamenja«, torej dvema stopinjama, kar daleč presega pravo vrednost (približno pol stopinje). 
In vendar so razumne približke kotnemu premeru Sonca in Lune izračunali že dolgo pred Aristarhovim časom. 
Še več, iz nekega drugega Arhimedovega odlomka je mogoče sklepati, da je tudi sam Aristarh prisodil kotnemu premeru Lune vrednost pol stopinje. 
Seveda je možno, da je Aristarh spisal razpravo O velikosti in oddaljenosti Sonca in Lune, še preden se je dokopal do te številke, vendar je

večino Grkov misel o središčnosti Zemlje ni bila zgolj stvar zdrave kmečke pameti, ampak tudi versko prepričanje, v katerem se je zrcalilo njihovo pojmovanje o svetosti Zemlje same. 
O enem piscu zanesljivo vemo, da je nastopil proti Aristarhu zaradi njegove teorije. 
To je bil stoik Kleant, najmanj izvirni od prvih treh voditeljev šole, ki je bila močna v etiki in kozmologiji, v posameznih naravoslovnih vedah pa na splošno precej šibka. 
Kot pripoveduje Plutarh, je Kleant »menil, da bi morali Grki Aristarha s Samosa obtožiti brezbožnosti, ker poganja v gibanje ‘ognjišče vesolja’ tj. Zemljo » (O obrazu na mesecu, 6. pogl., 923a). 
Čeprav nimamo razloga za domnevo, da so Grki sprejeli Kleantov nasvet in Aristarha sodno preganjali, so bili brez dvoma mnogi ogorčeni nad njegovo teorijo. 
Vendar moramo poudariti, da, kolikor vemo, vsaj pri Aristarhovih stanovskih tovariših glavni razlogi za zavračanje heliocentričnega nauka niso imeli nikakršne zveze z vero, ampak z resnimi astronomskimi in fizikalnimi ugovori, ki jim je bil ta nauk po njihovem mnenju izpostavljen. 
Ugovori so bili v glavnem treh vrst. 
Najprej je bil tu aristotelski argument, ki je izhajal iz naravnih gibanj. 
Opazovanje nam pokaže (tako se je glasil), da težki predmeti po naravi potujejo proti zemeljskemu središču. 
Če ta zakon velja za vse težke predmete, kjer koli že so, smemo domnevati, da središče Zemlje sovpada s središčem težnosti vseh težkih sestavin v vesolju. 
Še več: ko težak predmet doseže svoje »naravno« mesto – mesto, h kateremu je usmerjeno njegovo naravno gibanje –, se ustavi. 
Če tudi to misel prenesemo na Zemljo kot celoto, pridemo do sklepa, da Zemlja ne samo miruje v središču vesolja, pač pa bi jo lahko premaknila le orjaška sila, ki bi premagala njeno naravno težnjo. 
Argumenti v drugi skupini so temeljili na opazovanju predmetov, ki se gibljejo po zraku. 
Če se Zemlja vrti okoli svoje osi ali sploh kakor koli premika, bi se moralo to poznati na gibanju predmetov skozi zrak. 
Kot so se antični astronomi prav dobro

Slika 15 Arhimedov vijak iz hrastovine, odkrit v rudniku pri Sotielu v Španiji.

GRŠKA ZNANOST PO ARISTOTELOVEM ČASU

Washington, 1915), se je Ptolemaj pri astronomski dolžini v povprečju zmotil za približno 51 minut, pri širini pa za okoli 26 minut.

nebo iz etra*. 
Ta prvina je najenotnejša; ker je površina enotnih teles enotna tudi sama, najenotnejše telo pa je krogla, lahko domnevamo, da je aithér okrogle oblike. 
V 5. poglavju se Ptolemaj nameni dokazati, da je Zemlja v središču vesolja, in v ta namen ovrže vse druge možne položaje. 
Njegov najtehtnejši argument se glasi, da v nasprotnem primeru ravnina obzorja ne bi razpolavljala sfere zvezd, dejansko pa razpolavlja tako nebesni ekvator kot ekliptiko. 
Prav to opažanje je Koperniku povzročalo preglavice pri oživljanju heliocentrične teorije, čeprav se je z njim uspešno spoprijel tako, da se je skliceval na ozire, ki jih je predvidel že Ptolemaj sam. 
Prvič: kot je Ptolemaj dobro vedel, se položaj opazovalca na površju Zemlje niti v geocentrični teoriji ne ujema natanko s središčem vesolja. 
Drugič: Kopernik je sprevidel, da obzorje resda ne bi razpolavljalo nebesne sfere, ko bi bila Zemlja daleč od njenega središča – tj. »daleč« glede na velikost nebesne sfere same –, vendar se pravilni sklep ne glasi, da središče Zemlje sovpada s središčem vesolja, ampak da je nebesna sfera v primerjavi z Zemljo neizmerno velika. 
To tezo je zagovarjal tudi sam Ptolemaj v 6. poglavju I. knjige, kjer je trdil, da je Zemlja zgolj točka v primerjavi z nebesno sfero. 
V 7. poglavju se Ptolemaj posveti vprašanju, ali se Zemlja giblje ali miruje. 
Na tem mestu se dandanes najizčrpneje poučimo o argumentih, s katerimi so v antiki zavračali misel, da bi bila Zemlja podvržena kakršnemu koli gibanju (nekatere smo že omenili na str. 58 sq.). 
Avtor najprej ponovi Aristotelov poglavitni argument, češ da se morajo težka telesa vedno in povsod gibati v isto smer. 
Potujejo po ravnih črtah, ki vodijo k središču vesolja – slednje pa, kot je Ptolemaj pravkar dokazal, sovpada s središčem Zemlje. 
»Vsaj meni se zato zdi,« je zapisal,

V izvirniku: aithér.

GRŠKA ZNANOST PO ARISTOTELOVEM ČASU

ugotavlja) v splošnem popolnoma prav, da so bolj zaupali svojim izvrstnim matematičnim metodam kot opažanjem, ki so bila glede na njihove instrumente obsojena na netočnost. 
Vendar zasledimo podobno težnjo tudi v optiki. 
Obenem pa Ptolemajeve skrbne raziskave odboja in loma dokazujejo, da koristnosti opazovanja nikakor ni podcenjeval. 
Nasprotno: če je dajal prednost teoriji, je bilo to združljivo – in dejansko tudi združeno – z jasno zavestjo, kako pomembno je opazovanje. 
Kot kaže njegova nadrobna predstavitev optičnih raziskav, je velikopotezno zastavil opazovanje pri zbiranju podatkov – četudi je slednje nato brez besede popravil v luči teorij, ki so jih po njegovem dokazovali.

GALEN

GRŠKA ZNANOST PO ARISTOTELOVEM ČASU

GALEN

sveta knjiga, ki jo pišem kot resnično himno njemu, ki nas je ustvaril; kajti verujem, da prava pobožnost ni v tem, da mu darujemo mnogo hekatomb volov ali zažigamo kasijo in vsakršna mazila, temveč da najprej odkrijem sam, nato pa pokažem še preostalemu človeštvu njegovo modrost, moč in dobroto.

Pregleda opisom, kako napraviti razne astronomske pripomočke, Filopon pa je spisal razpravo o izdelavi ravninskega astrolaba. 
Vendar so se opazovanj nedvomno pogosteje lotevali za praktične potrebe, recimo za uravnavanje koledarja, ali v zvezi z astrološkimi verovanji, redkeje pa v upanju na napredek v raziskovanju problemov v astronomski teoriji. 
Prevladujoče razpoloženje je bila vdanost v usodo, ki so jo nedvomno še pospeševala Ptolemajeva lastna priznanja o težavnosti teh problemov (gl. str. 128 sq.); zaznamo lahko občutek brezupnosti poskusov, da bi kdaj odkrili resnico o gibanjih nebesnih teles. 
Tako Proklos sicer poda jasen opis Ptolemajevega sistema, vendar o sočasnih astronomskih teorijah pripomni, da »te predpostavke niti niso verjetne, temveč so nekatere že zelo daleč od enostavnosti božjih stvari, druge, umotvori novejših astronomov, pa predpostavljajo, da se nebesna telesa gibljejo tako, kot bi jih poganjal stroj« (Komentar k Platonovemu Timaju III 56 28 sq.). 
Tudi Filopon se v delu O stvarjenju sveta (III 3) nameni pokazati, da so predpostavke astronomov nedokazane ter da še nikomur ni in ne bo uspelo navesti dokaza zanje. 
V naslednjem poglavju pa po omembi različnih period, ki jih imajo revolucije nebesnih teles, in precesije enakonočij zapiše:

Veliko bolj odkrito sovražen odnos do naravoslovnega raziskovanja pa izražajo nekateri drugi pisci, še zlasti latinska cerkvena očeta Tertulijan (ok. 200 po Kr.) in Laktancij (zgodnje četrto stoletje), h katerima lahko pridamo tudi kakega predstavnika grške tradicije, denimo Kozma Indikoplevsta iz Aleksandrije (šesto stoletje). 
Vzemimo le en primer. 
Tertulijan je bil prepričan, da so grški filozofi kradli svoje misli iz starozaveznih prerokov in nato maličili tisto, česar so se naučili, zato je v več delih poskušal ovreči njihove nauke. 
Kritizira jih zaradi negotovosti njihovih mnenj in zaradi stalnih medsebojnih nestrinjanj. 
V filozofiji vidi grožnjo krščanski veri in jo kategorično zavrača:

Vesalius, Vitruvij, Zenon iz Elee, Zenon iz Kitiona,

F. BRAUDEL, Materialna civilizacija, ekonomija in kapitalizem, Čas sveta, I, II P. BURKE, Revolucija v francoskem zgodovinopisju C. CAMPBELL, Romantična etika in duh sodobnega porabništva G. CANGUILHEM, Normalno in patološko J. CAZENEUVE, Sociologija obreda A. CHASTEL, Il sacco di Roma, 1527 N. CHOMSKY, Somrak demokracije C. M. CIPOLLA, Allegro ma non troppo (sozal z. 
ZRC SAZU) C. v. 
CLAUSEWITZ, O vojni J. CLOTTES in D. LEWIS-WILLIAMS, Šamani iz prazgodovine A. W. CROSBY, Ekološki imperializem M. CSÁKY, Ideologija operete in dunajska moderna (s CD ploščo) M. ČERVENKA, Večerna šola stihoslovja R. DARNTON, Veliki pokol mačk in druge epizode francoske kulturne zgodovine D. DAVIDSON, Raziskave o resnici in interpretaciji G. DELEUZE, Podoba–gibanje J. DERRIDA, Glas in fenomen G. DUBY, Trije redi ali imaginarij fevdalizma O. DUCROT, Izrekanje in izrečeno G. DUMÉZIL, Tridelna ideologija Indoevropcev D. E. DUNCAN, Koledar É. DURKHEIM, Samomor, Incest E. E. EVANS-PRITCHARD, Ljudstvo Nuer P. FEYERABEND, Proti metodi O. FIGES, Natašin ples: kulturna zgodovina Rusije (sozal. z. 
Modrijanom) M. I. FINLEY, Antična ekonomija M. FOUCAULT, Arheologija vednosti R. FOX, Rdeča svetilka incesta S. FREUD, Metapsihološki spisi S. FREUD, Mali Hans, Volčji človek S. FREUD, Tri razprave o teoriji seksualnosti S. FREUD, Interpretacija sanj S. FREUD, Pet analiz (sozal. z Analecto) F. FURET, Misliti francosko revolucijo

