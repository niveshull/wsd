NASTANEK ZAPORA MICHEL FOUCAULT

raztegne tudi na korekcijska sodišča,* razsodba – pa čeprav je vselej formulirana v terminih zakonske sankcije – bolj ali manj prikrito vsebuje sodbe o normalnosti, opredeljevanje vzročnosti, domneve o možnih spremembah in predvidevanja o prihodnosti prestopnikov. 
Vse to so operacije, za katere bi bilo narobe trditi, da od zunaj pripravljajo dobro utemeljeno razsodbo; neposredno se vključujejo v proces oblikovanja razsodbe. 
Norost nič več ne izbriše zločina, kakor pravi prvi pomen 64. člena, zdaj sleherni zločin in konec koncev sleherna kršitev vsebujeta – kot legitimen sum, a tudi kot pravico, ki jo prestopniki lahko terjajo – hipotezo o norosti ali vsaj o anomaliji. 
Razsodba, ki obsoja ali oprošča, pa ni zgolj presojanje krivde, ni zgolj zakonska odločitev, ki sankcionira; s seboj prinaša oceno normalnosti in tehnično navodilo za možno normalizacijo. 
Današnji sodnik – najsi je magistrat ali porotnik – počne vse kaj drugega, kakor »sodi«. 
In ne sodi več sam. 
V vsem kazenskem postopku in v izvrševanju kazni kar mrgoli dodatnih instanc. 
Okrog glavnega sojenja so se namnožili majhna vzporedna sodišča in sodniki: psihiatrični ali psihološki izvedenci, sodniki za izvrševanje kazni, vzgojitelji in uradniki iz kaznilniške administracije razkosujejo zakonsko kaznovalno oblast; dejali boste, da nihče izmed njih nima zares pravice, da bi sodil; da imajo eni po razsodbah zgolj pravico, da po razsodbah izvrše kazen, ki jo je določilo sodišče, zlasti pa, da drugi – izvedenci – posežejo vmes pred razsodbo zgolj zato, da bi olajšali odločitev sodnikov, ne pa zato, da bi sami razsodili. 
Toda takoj ko kazni in varnostni ukrepi, ki jih določa sodišče, niso absolutno določeni, od trenutka, ko jih lahko spreminjajo med potekom, od trenutka, ko lahko tudi drugi, ne le sodniki za kršitve, odločajo o tem, ali si obsojenec »zasluži«, da mu dosodijo polovično ali pogojno prostost, ali lahko odpravijo kazensko varstvo, imajo nesodniki v rokah prav mehanizme zakonskega kaznovanja in z njimi ravnajo po svoji presoji: to so dodatni sodniki, so pa kljub temu sodniki. 
Ves aparat, ki se je v dolgih letih razvil okrog izvrševanja kazni in prilagajanja

zdrobljeno in v veter raztrošeno telo, telo, ki ga kos za kosom razdira neskončna suverenova moč, ni zgolj idealna, ampak realna meja kazni. 
O tem priča slovito La Massolovo mučenje, ki so ga izvedli v Avignonu in ki je bilo med prvimi, ki so izzvala zgražanje sodobnikov; to je bilo na videz paradoksno mučenje, saj se je skoraj v celoti dogajalo po smrti, pravosodje pa je z njim na truplu priredilo svoj veličastni teater, obredno hvalnico moči: obsojenec je zavezanih oči privezan na drog; povsod okrog po morišču so koli z železnimi kavlji. 
»Spovednik govori pacientu na uho in takoj potem, ko ga je blagoslovil, rabelj, ki ima železen kij, kakršne uporabljajo v parilnikih, s tem kijem z vso silo udari po nesrečneževih senceh, ta pa se zgrudi mrtev; tisti hip mu mortis exactor,* ki ima velik nož, prereže grlo in ga zato oblije kri; pogled na ta prizor je strašen; prereže mu kite na obeh petah, nato pa mu odpre trebuh, od koder izvleče srce, jetra, vranico in pljuča, ki jih natakne na železen kavelj, potem pa ga razreže in raztelesi na kose, ki jih sproti natika na druge kavlje, tako kakor se ravna s kosi živali. 
Kaj takega naj le gleda, kdor more.«54 V podobi, ki očitno spominja na mesnico, se neskončna destrukcija telesa pridružuje spektaklu: sleherni kos je postavljen na ogled. 
Mučenje se dogaja v pravem ceremonialu zmagoslavja; kot dramatsko jedro v sicer enoličnem dogajanju pa vsebuje prizor spopada: to je takojšnje in neposredno rabljevo učinkovanje na »pacientovo« telo. 
To poseganje je seveda kodirano, saj glavne epizode predpisujejo običaji in – velikokrat na ekspliciten način – obsodbena odločba. 
Kljub temu se je v njem ohranilo nekaj bitke. 
Rabelj ni preprosto nekdo, ki uporablja zakon, temveč nekdo, ki uporablja silo; je agens nasilja, ki se loteva nasilja zločina, da bi ga ukrotil. 
Je materialno, fizično nasprotnik tega zločina. 
Včasih usmiljen, včasih pa zagrizen nasprotnik. 
Damhoudère se je tako kakor veliko njegovih sodobnikov pritoževal, češ da rablji izvajajo »vsakršne okrutnosti nad hudodelskimi pacienti, surovo ravnajo z njimi, jih brcajo in ubijajo, kakor da imajo v rokah

e

sami popravili in pridobili navado delati.«105 Zato so se odločili, da postavijo dve kaznilnici, eno za moške, drugo za ženske, kjer naj bi bili osamljeni jetniki prisiljeni »k najbolj suženjskim in z nevednostjo, malomarnostjo in trdovratnostjo zločincev najbolj združljivim delom«: k hoji v kolesu, ki poganja stroj, pritrjevanju vitla, h glajenju marmorja, k tolčenju konoplje, k strganju višnjeve pražiljke, sekljanju cunj, izdelovanju vrvi in vreč. 
V resnici pa so sezidali le eno tako kaznilnico, in sicer v Gloucestru, ki pa je le deloma ustrezala začetni shemi: popolna osamitev za najnevarnejše zločince; za druge pa čez dan skupno delo in ločitev ponoči. 
Nazadnje pa še philadelphijski model. 
Ta je nedvomno najbolj slaven, saj se je zdel zvezan s političnimi novostmi ameriškega sistema, pa tudi zato, ker ni tako kakor drugi takoj doživel neuspeha in ga niso opustili; nenehno so ga ponavljali in spreminjali vse do velikih razprav o kaznilniški reformi v letih po letu 1830. 
Zapor v Walnut Street, ki so ga odprli leta 1790, je zaradi neposrednega vpliva kvekerskih krogov v marsičem posnemal gentski in gloucesterski model.106 Jetniki so obvezno delali v delavnicah, bili so nenehno zaposleni, zapor se je financiral s tem delom, toda zapornikom so tudi individualno plačevali, da bi zagotovili njihovo moralno in materialno vključitev v dosledni svet ekonomije; obsojenci se potemtakem »neprenehoma ukvarjajo s produktivnimi deli, kar jim omogoča, da so kos stroškom v zaporu ter da niso nedejavni in da si pripravijo nekaj sredstev za čas, ko se bo njihovo jetništvo moralo končati«.107 Življenje je potemtakem kvadriljirano z absolutno doslednim urnikom in ga nenehno nadzorujejo; sleherni trenutek dneva dobi svojo nalogo, predpisuje določeno vrsto dejavnosti ter vsebuje obveznosti in

Oglejmo si primer »razreda«. 
V jezuitskih kolegijih so še zmerom naleteli na organizacijo, ki je bila hkrati binarna in masivna; razredi, v katerih je lahko bilo do dvesto ali tristo učencev, so bili razdeljeni na skupine po deset; sleherna izmed teh skupin je bila s svojim dekurionom* postavljena v enega izmed taborov, v rimskega ali kartažanskega; sleherni dekuriji je ustrezala dekurija na nasprotni strani. 
Splošna oblika je bila oblika vojne in tekmovanja; delo, uk, razvrščanje so se dogajali v obliki boja, prek soočanja dveh vojska; prispevek slehernega učenca se je uvrščal v ta splošni dvoboj; zagotavljal je zmago ali poraz enega izmed taborov; slehernemu učencu so določili mesto, ki je ustrezalo njegovi funkciji in njegovi bojevniški vrednosti v unitarni skupini njegove dekurije.17 Sicer pa lahko pripomnimo, da je ta rimska komedija omogočala, da so s tekmovalnimi binarnimi vajami povezali prostorsko dispozicijo, ki jo je navdihnila legija, z vrsto, hierarhijo in piramidnim nadzorom. 
Ne smemo pozabiti, da je v času razsvetljenstva rimski zgled nasploh igral dvojno vlogo: za njegovim republikanskim obličjem je bila sama institucija svobode; za njegovim vojaškim obličjem pa je bila idealna shema discipline. 
Rim XVIII. stoletja in revolucije je Rim senata, a tudi Rim legije; Rim foruma, a tudi Rim vojaških taborov. 
Vse do cesarstva je rimska referenca dvoumno nosila pravni ideal državljanstva in tehniko disciplinskih postopkov. 
Vsekakor pa je v antični fabuli, ki je ves čas delovala v jezuitskih kolegijih, tisto, kar je bilo dosledno disciplinsko, prevladovalo nad merjenjem sil in posnemanjem vojne. 
Polagoma – zlasti pa po letu 1762 – se šolski prostor razgrne; razred postane homogen, sestavljen je le še iz individualnih elementov, ki se pod učiteljevim pogledom razvrščajo drug ob drugem. 
V XVIII. stoletju začne »stopnja« v šolskem redu opredeljevati veliko obliko razvrščanja posameznikov: vrste učencev v razredu, na hodnikih, na dvoriščih; stopnja, ki jo pripisujejo vsakomur zaradi sleherne

formiranje pri mojstrih, temveč, da ga dopolni. 
Vendar pa vsebuje povsem drugačno ureditev časa. 
Za dve uri na dan razen ob nedeljah in praznikih se učenci zberejo v šoli. 
Kličejo jih po seznamu, ki je obešen na zid; odsotne zapišejo v register. 
Šola je razdeljena na tri razrede. 
Prvi je za tiste, ki nimajo pojma o risanju; kopirati morajo predloge, ki so bolj ali manj težavne, pač glede na spretnost slehernega izmed njih. 
Drugi je »za tiste, ki že poznajo nekaj načel« ali ki so končali prvi razred; slike morajo reproducirati »na pogled in ne da bi kakšno potezo prerisali«, pri tem pa morajo upoštevati zgolj risbo. 
V tretjem razredu se učijo o barvah, izdelujejo pastele, se uvajajo v teorijo in prakso barvilstva. 
Šolarji redno opravljajo individualne naloge; sleherno izmed teh vaj, zaznamovano z avtorjevim imenom in z datumom izdelave, dobi v roke profesor; najboljše so nagrajene; ko jih na koncu leta zberejo in primerjajo, lahko ugotovijo napredovanje, trenutno vrednost, relativno mesto slehernega učenca; tedaj določijo tiste, ki lahko gredo v višji razred. 
V splošno knjigo, ki jo vodijo profesorji in njihovi pomočniki, morajo vsak dan zapisati obnašanje učencev in vse, kar se dogaja v šoli; od časa do časa si jo ogleda inšpektor.37 Gobelinška šola je le zgled za pomemben pojav: v klasični dobi se je razvila nova tehnika za obravnavanje časa posamičnih eksistenc; za upravljanje z odnosi med časom, telesi in silami; za to, da zagotovi kumuliranje trajanja; in za to, da v čedalje večji dobiček ali korist preobrne gibanje minevajočega časa. 
Kako naj kapitaliziramo čas individuov, ga v slehernem izmed njih, v njihovih telesih, v njihovih silah ali zmožnostih kumuliramo, in sicer tako, da ga bo mogoče uporabljati in nadzorovati? 
Kako naj organiziramo dobičkanosna trajanja? 
Discipline, ki analizirajo prostor, ki razstavljajo in na novo sestavljajo dejavnosti, moramo razumeti tudi kot naprave za seštevanje in kapitaliziranje časa. 
To pa s štirimi postopki, ki jih zelo jasno kaže vojaška organizacija. 
1. 
Trajanje je treba razdeliti na zaporedne ali vzporedne segmente, izmed katerih mora sleherni dospeti do specificiranega konca. 
Ločiti, denimo, čas vzgoje in obdobje vadbe; ne mešati poučevanja novincev z vajami veteranov; odpirati različne vojaške

J. Bentham, Panopticon, Works, izd. Bowring, t. 
IV, str. 60–64. 
Cf. sliko

* V izvirniku: contre-cité.

Ch. Lucas, De la réforme des prisons, II, 1838, str. 313–314. 
Ibid., str. 243. 
39 E. Danjou, Des prisons, 1821, str. 210–211; cf. tudi L’Atelier, 8. letnik, št. 2, november 1845. 
40 Ch. Lucas, loc. cit. Tretjino dnevne mezde so prihranili za jetnikov odhod. 
41 E. Ducpétiaux, Du système de l’emprisonnement cellulaire, 1857, str. 30–31.

če se le da, popraviti zakonodajalčeve ocene) in dati avtonomijo »kaznilniški sodbi«, ki je nemara najpomembnejša; v primerjavi z njo je ocena sodišča zgolj »nekakšna pred-sodba«, kajti moralnost storilca lahko ocenimo zgolj »s preskusom. 
Sodnik potemtakem tudi sam nujno potrebuje kontrolo, ki popravlja njegove ocene; za to kontrolo pa mora poskrbeti kazenski zapor.«52 Potemtakem lahko govorimo o tem, da zapiranje enkrat ali večkrat preseže zakonsko zaporno kazen – da »karceralno« presega »sodno«. 
To presežnost pa so zelo kmalu, takoj ob nastanku zapora, ugotovili bodisi v obliki dejanskih praks bodisi v obliki načrtov, ni nastala šele pozneje, kot drugoten učinek. 
Velika karceralna mašinerija je zvezana s samim delovanjem zapora. 
Znake te avtonomije pač lahko vidimo v »odvečnih« nasiljih paznikov ali v despotizmu administracije, ki ima privilegije zaprtega kraja. 
Njene korenine pa so drugje: prav v dejstvu, da se od zapora zahteva, naj bo »koristen«, v dejstvu, da je moral odvzem prostosti – ta pravna zasežba idealne dobrine – že na začetku opravljati pozitivno tehnično vlogo, preoblikovati individue. 
Pri tej operaciji pa je karceralni aparat uporabljal tri velike sheme: politično-moralno shemo individualne osamitve in hierarhije; ekonomski model sile, uporabljene v obveznem delu; tehnično-medicinski model zdravljenja in normalizacije. 
Celica, delavnica, bolnišnica. 
Rob, s katerim zapor presega odvzem prostosti, dejansko zapolnjujejo disciplinske tehnike. 
Ta disciplinski dodatek k pravnemu pa je pravzaprav tisto, kar so imenovali »kaznilniško«.* Tega dodatka niso sprejeli brez problemov. 
Najprej je šlo za načelno vprašanje: kazen ne sme biti nič več kakor odvzem prostosti; to je enako kakor naši današnji oblastniki, vendar v bleščeči govorici povedal tudi Decazes: »Zakon mora spremljati krivca v zapor, kamor ga je pripeljal.«53 A prav kmalu – in to je

Kaznilniška tehnika in prestopniški človek sta nekako dvojčka. 
Nikar ne verjemimo, da je odkritje prestopnika, ki ga je izvršila znanstvena racionalnost, v stare zapore priklicala rafiniranost kaznilniških tehnik. 
Nič bolj ne verjemimo, da je notranje izdelovanje kaznilniških metod naposled osvetlilo »objektiven« obstoj prestopništva, ki ga abstraktno in togo pravosodje ni moglo opaziti. 
Oba, kaznilniška tehnika in prestopnik, sta se pojavila hkrati in se nadaljujeta drug v drugega kot tehnološki skupek, ki oblikuje in razrezuje predmet, na katerem uporablja svoje instrumente. 
In prav to prestopništvo, izoblikovano v podzemlju pravosodnega aparata na tisti ravni »podzidave«, od katere pravosodje odvrača oči zaradi sramu, ki ga občuti zaradi kaznovanja tistih, ki jih obsoja, pa zdaj straši jasna sodišča in veličanstvo zakonov; prav to prestopništvo je treba spoznati, oceniti, zmeriti, diagnosticirati, obravnavati, ko izrekamo razsodbe, prav njega, to anomalijo, to stranpot, to prikrito nevarnost, to bolezen, to obliko življenja je zdaj treba upoštevati, ko se na novo pišejo zakoniki. 
Prestopništvo je maščevanje zapora nad pravosodjem. 
Povračilo, ki je zadosti zastrašujoče, da sodniku zmanjka glasu. 
Tedaj povzdignejo glas kriminologi. 
278

* V izvirniku: livre (lat. libra); nekdanja denarna enota in utežna mera, v Franciji 489,5 g. 71 Revue de Paris, 7. junij 1836. 
Leta 1836 ta del spektakla ni bil več javen; pripuščenih je bilo le nekaj privilegiranih gledalcev. 
Zgodba o vkovanju, ki jo najdemo v Revue de Paris, se natančno ujema – včasih dobesedno – z zgodbo iz Dernier jour d’un condamné, 1829. 
72 Gazette des tribunaux, 20. julij 1836.

»si ni bilo mogoče predstavljati, koliko krepostnega zgražanja, moralne jeze in podlosti je množica stresla na tega človeka; bil je pokrit s prstjo in blatom; nanj je hkrati s kriki javnega besa deževalo kamenje ... 
To je bila eksplozija nezaslišanega besa; zlasti ženske so kot prave furije pokazale neverjeten izbruh sovraštva«.77 Preoblečejo ga, da bi ga zavarovali. 
Nekateri gledalci, ki jih premotijo, mislijo, da so ga prepoznali v Françoisu. 
Ta pa zaradi igre sprejme vlogo; komediji zločina, ki ga ni bil storil, pa doda še komedijo duhovnika, kar ni bil; v pripoved o »svojem« zločinu meša molitve in velike blagoslavljajoče gibe, namenjene množici, ki ga psuje in se smeje. 
Nekaj korakov proč je pravi Delacollonge, »ki je bil videti mučenik«, prestajal dvojno sramoto zaradi žaljivk, ki niso letele nanj, a so bile namenjene njemu, in zaradi smešnosti, ki je v osebi drugega zločinca prikazovala duhovnika, kakšen je bil in kar je hotel skriti. 
Njegovo strast je pred njegovimi očmi odigral morilski burkež, na katerega je bil priklenjen. 
Veriga je v vsa mesta, skoz katera je šla, prinesla praznik; to so bile saturnalije kazni; kazen se je v njih sprevrgla v privilegij. 
In po zelo čudnem izročilu, ki se zanj zdi, da se je izmaknilo običajnim obredom mučenj, je pri obsojencih manj povzročala obvezna znamenja kesanja kakor noro radost, ki je zanikala kazen. 
Okrasu iz železnih ovratnic so kaznjenci sami od sebe dodali nakit iz trakov, slamnatih kit, cvetov ali dragocenih povojev. 
Veriga pomeni rajanje in ples; je tudi parjenje, prisilna poroka v prepovedani ljubezni. 
Svatba, praznik in posvetitev v verigah: »Hitijo naproti okovom s šopkom v rokah, trakovi ali slamnati šopi jim krasijo čepice, najspretnejši pa so si nataknili grebenaste čelade ... 
Drugi nosijo čipkaste nogavice v coklih ali modne telovnike pod težkimi jopiči.«78 In ves večer po vkovanju je bila veriga ena sama velika farandole,* ki se je nenehno sukala

prikriva drugo kriminaliteto, ki je včasih njen vzrok, vselej pa jo pospešuje. 
To je prestopništvo zgoraj, pohujšljiv zgled, vir bede in načelo upora za reveže. 
»Kaj vidimo pri sleparjih iz boljše družbe, medtem ko beda prekriva vaše pločnike s trupli, polni vaše zapore s tatovi in morilci? ... najbolj kvarne zglede, najgnusnejši cinizem, najnesramnejše razbojništvo ... 
Nikar ne mislite, da revež, ki so ga pahnili na klop za zločince, ker je skoz pekarniške rešetke odtrgal kos kruha, ne bo nekega dne postal zadosti ogorčen, da bo kamen za kamnom razrušil Borzo, divjo jamo, kjer nekaznovano kradejo državne zaklade in premoženje družin.«135 To prestopništvo, ki pripada bogastvu, pa zakoni tolerirajo in ko se zgodi, da pade pod njihov udar, se lahko zanese na prizanesljivost sodišč in diskretnost tiska.136 Odtod ideja, da lahko kazenski procesi postanejo kraj za politično razpravo, da je treba izrabiti mnenjske procese in dejanja, ki so jih naprtili delavcem, za to, da razkrinkajo splošno delovanje kazenskega pravosodja: »Obzidje sodišč ni več kakor nekdaj zgolj kraj za razkazovanje bede in ran naše dobe, nekakšno zborno mesto, kjer se druga ob drugi razpostavljajo uboge žrtve našega družbenega nereda; je arena, ki odmeva od krikov bojevnikov.«137 Od tod tudi ideja, da je dolžnost političnih zapornikov – ki so tako kakor prestopniki neposredno izkusili kazenski sistem, so pa zmožni doseči, da se jih sliši – biti glasnik vseh jetnikov: razsvetliti morajo »dobrega francoskega meščana, ki ga nikoli niso doletele kazni, ki jih z nabuhlimi obtožnicami nalaga javni tožilec.«138 V tem vnovičnem postavljanju kazenskega pravosodja in meje, ki jo ta skrbno zarisuje okrog prestopništva, pod vprašaj je značilna taktika, ki bi jo lahko imenovali »protinovica«. 
Pri ljudskih časnikih gre za to, da preobrnejo rabo, ki se je v zvezi z zločini in procesi

»bi bili člani sodišč in bi delili pravico«.143 Pravzaprav obstoj zločina na srečo kaže, »da človeške narave ni mogoče zatreti«; bolj kakor šibkost ali bolezen je treba v njem videti energijo, ki se obnavlja, »v oči bijoč protest človeške individualnosti«, ki mu v očeh vseh seveda daje nenavadno fascinacijsko moč. 
»Brez zločina, ki v nas predrami kopico ohromelih čustev in napol ugaslih strasti, bi dalj časa ostali v neredu, to se pravi medli.«144 Lahko se potemtakem zgodi, da postane zločin političen instrument, ki bo nemara tako dragocen za osvoboditev naše družbe, kakor je bil za emancipacijo črncev; bi do nje sploh prišlo brez njega? 
»Strup, požar, včasih pa celo upor pričajo o žgoči bedi družbenih razmer.«145 Zaporniki? 
»Najnesrečnejši in najbolj zatiran« del »človeštva«. 
La Phalange se je včasih pridružila sodobni estetiki zločina, vendar za docela drugačen boj. 
Iz tega izhaja uporaba novic, katere cilj ni zgolj ta, da bi zoper nasprotnike zasukali očitek o nemoralnosti, temveč da prikaže razmerje sil, ki si stojijo nasproti. 
La Phalange razčlenjuje kazenske zadeve kot soočenje, ki ga je kodirala »civilizacija«, velike zločine ne kot monstruoznosti, temveč kot usodno vrnitev in upor tistega, kar je zatrto,146 drobne ilegalizme pa ne kot potrebno obrobje družbe, temveč kot bobnenje v središču bitke, ki se v tej družbi bije. 
Ob Vidocqu in Lacenairu postavimo sem še tretjo osebnost. 
Opaziti jo je bilo le kratek čas, znana pa je bila komaj kakšen dan. 
Bila je zgolj minljiv lik iz drobnih ilegalizmov: trinajstleten otrok brez doma in družine, ki so ga obtožili za klateštvo in ki ga je obsodba na dve leti poboljševalnice brez dvoma za dolgo časa postavila v obtoke prestopništva. 
Zagotovo ga ne bi niti opazili, če diskurzu zakona, ki ga je naredil za prestopnika (bolj v imenu disciplin kakor v okviru zakonika), ne bi bil nasprotoval z diskurzom ilegalizma, ki se je še naprej upiral tem prisilam.

La Phalange, 1. dec. 1838. 
La Phalange, 10. januar 1837. 
145 Ibid. 146 Cf., denimo, tisto, kar pravi La Phalange o Delacollongu ali o Elirabidu, 1. avgusta 1836 in 2. oktobra 1840.

oblast in disciplinsko oblast. 
Med vsemi temi normalizacijskimi dispozitivi, ki se zgoščujejo, zgubljata smisel specifičnost zapora in njegova sklepna vloga. 
Skupen politični zastavek v zvezi z zaporom sicer še obstaja, a ne gre za to, ali bo korektiven ali ne; ali bodo v njem sodniki, psihiatri ali sociologi izvrševali več oblasti kakor administratorji in nadzorniki; konec koncev ne gre niti za alternativo zapor ali nekaj, kar ni zapor. 
Zdaj je problem bolj v velikem naraščanju teh normalizacijskih dispozitivov in v vsej razprostranjenosti oblastnih učinkov, ki jih nosijo, zaradi nastajanja novih objektivnosti.

classique z Zgodovina norosti v času klasicizma žal precej dobro ilustrira to zvrst »prestavljanja« že z naslovom: klasicizem je rekurziven umetnostni stil, ki nastopa v različnih obdobjih, klasicist je, denimo, bil Jacques Louis David, ki seveda ni živel v âge classique, medtem ko bi celo množico evropskih slikarjev in literatov v 17. in 18. stoletju težko stlačili med klasiciste. 
»Čas klasicizma« ni zgodovinsko obdobje, âge classique v francoski kronologiji zgodovinskih epoh pa je. 
Poleg tega je besedilo skrajšano po težko ugotovljivem kriteriju, v prevodu uporabljena terminologija ni v razmerju z že predlaganimi terminološkimi rešitvami. 
S spremnim besedilom se, žal neintencionalno, zastavlja problem razmerja med prevedenim besedilom in preokupacijami pisca tega besedila. 
Skratka, Foucaultovo besedilo je referenčno, njegov izvleček v slovenščini pa žal ne, je pa kakor vsi prevodi dokument o stanju duha v Sloveniji v našem času. 
Seveda problemi z vernakularizacijo temeljnih besedil niso slovenska posebnost, za zgled lahko navedem npr. delo Jamesa Millerja, The Passion of Michel Foucault, New York, Simon & Schuster, 1993, kjer so Foucaultova besedila predelana v skladu z drugim okoljem.

Prav za to gre, da uzremo razmerje, kompleksno seveda, ki je navzočnost strukture v dogodku. 
V dogodku, v katerem so udeleženi individui kot neskončno kompleksne entitete, po možnosti vsaj v nekem svojem delcu tudi filozof/zgodovinar sam. 
»Življenje podlih ljudi«14 je izšlo iz Foucaultovega fizičnega srečanja z arhivi; Nadzorovanje in kaznovanje je napisal na podlagi fizične izkušnje z zaporom, ki jo je doživel, ko je skupaj s Pierrom Vidal-Naquetom, enim največjih renovatorjev zgodovine antičnih družb, in Jeanom-Marie Domenachom, esejistom in urednikom revije Esprit, sodeloval v Groupe d’information sur les prisons. 
Tudi po tej plati je prebiranje arhiva politična dejavnost: najprej zato, ker neogibno implicira selekcijo in ker prav tako neogibno povzroča (vsaj zasebno in nekonsistentno, »impresionistično«, ki pa v vsakem primeru igra neko določeno vlogo v nadaljnjem obravnavanju selekcioniranega, klasificiranega in komentiranega/interpretiranega arhivskega materiala na poti k javnosti) interpretacijo, ki sta neposredno ali posredno namenjeni javnosti; nato pa zato, ker ustvarja ali razveljavlja argumentativne nize, ki – vsaj v zadnji instanci – pojasnjujejo aktualnost. 
Arhiv se tako prikaže kot skladišče odloženih dogodkov, ki vsebujejo dispozicijo, s pomočjo katere jih lahko raziskovalčeva intervencija diskurzivno reaktivira. 
Vulgarna in politološka koncepcija politike in političnega seveda ne more upoštevati politke v delu z arhivom, »z abstraktnimi in filigranskimi analizami«, pravi M. Dolar; toda to je slepilo dokse, ne pa derivat narave političnega: poanta na koncu Arheologije vednosti – analiza arhiva je politični boj – je ozadje tudi drugih Foucaultovih raziskav, še posebej Nadzorovanja in kaznovanja. 
Zaradi takojšnjih redukcionističnih interpretacij (tudi v slovenščini in od tukajšnjih avtorjev), je seveda neogibno potrebno zastaviti vprašanje: Komu lahko škoduje odprava mistifikacij? 
Ni cezure med »politiko vednosti« in »veliko politiko« upora in javne scene. 
Arhiv je treba prenesti pred oči javnosti in javnost navaditi, da se v njem razbira.

kakršen je bil del zahodnjaškega, zlasti francoskega imaginarija morebiti že skoraj celo stoletje. 
Foucault je predlagal, naj ga nadomestimo z likom pravega tehnika aktualnosti, ki ne bi produciral diskurza o dogodkih, temveč bi fizično šel skozi slehernega izmed njih in opazoval njihove filiacije in družbene razsežnosti: zgolj iz take izkušnje naj bi lahko izšla resnična diagnoza. 
Ti kriteriji dobre diagnoze navzlic občutku, da gre za inovacijo, ki ga zvečine sugerirajo Foucaultovi eksegeti, kažejo, da ima ta diagnostikov telesni angažma – skupaj s tem, da ga akademsko občestvo prav rado vidi in prezentira kot ekstremizem ali kot »radikalizem« - dolgo predzgodovino in zanesljivega predhodnika v Zolajevi državljanski zastavitvi sebe v boju za republiko, za javni politični prostor in za občo legalnost brez privilegiranih con v institucionalni zgradbi družbe. 
Navsezadnje je bilo več »univerzalnih intelektualcev« med antidreyfusardi kakor med privrženci ene zakonodaje za vse. 
V čem je torej poglavitna razlika med specifičnim in univerzalnim (»kritičnim«) intelektualcem? 
V tem, da je drugi mitska figura levičarske ideologije, nekakšen koncentrat nekako nadnaravnih vrlin, lastnosti in zmožnosti, ki – personificiran v osebi, ki je to vlogo vzela nase – zastopa in izraža domnevno vest vse družbe, je domnevni imetnik in nosilec resnice in pravičnosti, v posesti pa ima še globalno vizijo družbe, ki mu omogoča, da ločuje pravo od nepravega, resnično od zlaganega.22 Po Foucaultu je taka figura del podedovane disfunkcionalne ropotije: »Intelektualec bi naj bil jasen in individualen lik univerzalnosti, katere mračna in kolektivna figura naj bi bil proletariat.«23 Ta lik sodi v kontekst delavskih gibanj in njegova vloga je zbujanje slabe vesti pri buržoaziji hkrati z zagotavljanjem temeljne pravilnosti ideoloških shematizmov ideologije eksploatiranih. 
V razmerah neoliberalizma je ta lik kot instrument idejnega boja prešel iz rok tistih, ki naj bi jim odpiral oči, v roke tistih, ki eksploatirajo

njegovo iluzornost za zavajanje prvih z uporabo nedomišljenega žargona levice v prid njenim destruktorjem. 
Specifični intelektualec je za antiintelektualno pozicijo neoliberalcev neprimerno bolj destruktiven, ker ni funkcija retorike in ga ni mogoče najti na praznem mestu utopičnega diskurza, ampak povsod tam, kjer se dogajajo konkretni konflikti za oblikovanje konkretnih procesov znotraj institucij, družbenih polj in napadenih avtonomij: intelektualec, čigar diskurz je družbena praksa, dobi avtoriteto osebe, ki je operacionalno kompetentna. 
Specifični intelektualec ima določeno število znanj, ki jih neposredno uporablja, da izvrši določeno kritiko na specifični točki v domeni, ki jo pokrivajo njegove kompetence. 
Medtem ko se univerzalni intelektualec ne omejuje na to, da uporablja svoje kompetence za lokalne kritike, temveč izgovarja splošen diskurz o družbi, v kateri meri na točke nepravičnosti in laži, pa specifični intelektualec s pomočjo svojih znanj teoretsko učinkuje na dobro opredeljene probleme. 
Politični postajajo načini aplikacij tehničnih modelov in uporaba praktičnih znanj v konkretnih situacijah, tudi konfliktnih. 
Tehnike nikakor niso politično nevtralne, njihova racionalnost, natančneje njihova ideološka strukturiranost in povezanost kratkoročno in dolgoročno učinkujejo na delovanje družbene skupine in njene politične odločitve. 
Sprememba vloge pisanja ali bolje opešanje ali izginotje sakralizirajoče vloge avtorja omogoča to nadomestitev univerzalnega s specifičnim intelektualcem: »Takoj ko se politizacija izvršuje na podlagi specifične dejavnosti vsakogar, izgine prag pisanja kot sakralizirajoče znamenje intelektualca: in tedaj se lahko sproducirajo transverzalne vezi od vednosti do vednosti, od ene politizacijske točke do druge: tako lahko magistrati in psihiatri, zdravniki in socialni delavci, laboratorijski delavci in sociologi vsak na svojem posebnem kraju prispevajo h globalni politizaciji intelektualcev.«24 Vloge intelektualcev ne karakterizirajo več ne domiselnost ne razvneta retorika, oprta na globoka moralna in politična prepričanja, temveč njihova zmožnost, da dejavno

