Skupino torej ukinja in ustanavlja novo Specializirano državno tožilstvo (SDT). 
Vsa sredstva Skupine in spisi se prenesejo na novoustanovljeno SDT. 
Državni tožilci Skupine nadaljujejo z delom le do dodelitve ustreznega števila državnih tožilcev v to novo tožilsko enoto. 
To pomeni, da dosedanji člani Skupine prenehajo z delom takoj, ko so imenovani novi člani. 
Do sedaj opravljeno delo na zahtevnih in obsežnih zadevah bo izničeno, kar smo na Vrhovnem državnem tožilstvu RS opozarjali ves čas usklajevanj, nazadnje v pripombah ministru na ZDT-1, poslanih 1. 9. 2010.

(5) Državni tožilci iz drugega odstavka tega člena, ki niso premeščeni oziroma dodeljeni v SDT, po premestitvi oziroma dodelitvi najmanj petih državnih tožilcev na SDT, prenehajo z delom v SDT in nadaljujejo delo pri državnem tožilstvu, v katerem so pred dodelitvijo opravljali državnotožilsko službo.

