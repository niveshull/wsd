Izkušeni Carlos Jimenez (201 cm, 1976) je podpisal za kraljevski Real iz Madrida, ki je vedno močnejši pred prihodnjo sezono. 
Vedno močnejši so tudi v Gironi, kjer so se po velikanu Duenasu in “našem” McDonaldu okrepili z Raymondom Tuttom (194 cm, 1975), ki je v minuli sezoni igral za Sicc Jesi, in s Tyronom Grantom (201 cm, 1977). 
Podpisala sta tudi mlada zvezdnika Raul Lopez in Fran Vazquez. 
Lopez je v prejšnjih treh sezonah igral za Utah Jazz, a je imel težave s poškodbami. 
Fran Vazquez je bil najvišje izbrani Evropejec v minuli sezoni in prvi izbor Orlando Magica, ki ga je izbral kot enajstega. 
Lani je igral za Unicajo, in čeprav ga je Orlando želel takoj, je njihovo ponudbo odbil. 

Nekdanji dirkač Johnny Herbert se po petih letih vrača v formulo ena in sicer kot Jordanov predstavnik za odnose z mediji, sponzorji in dirkači. 
Moštvo se bo v prihodnji sezoni preimenovalo v Midland, Herbert pa jim bo skušal priskrbeti predvsem kakšnega novega sponzorja. 
“V čast mi je, da lahko sodelujem z moštvom, v katerem se počutim zelo domače, čeprav za Jordan v formuli ena nisem nikdar dirkal. 
Novo vlogo sprejemam z navdušenjem in veseli me, da bom sodeloval pri preoblikovanju moštva v Midland,” pravi Herbert, ki je za Jordan dirkal v formuli 3 in formuli 3000. 
V formuli ena je dirkal kar dvanajst let, osvojil pa je tri zmage, dve z Benettonom in eno s Stewartom. 
“Veseli me, da se nam je pridružil. 
S svojimi izkušnjami in poznavanjem motošporta bo zelo pomemben člen moštva. 
Tudi sicer je zelo prijeten človek in ponosni smo, da bo zastopal naše moštvo,” je navdušen tudi Jordanov upravni direktor Colin Kolles. 

7. 
Goran JOLIČ Primorje 40

