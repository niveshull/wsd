»REMIZE – DRUGAČNA OKOLJA«, objavljeno 2006

Besedilo v off-u:

Človekova želja in pohlep po vedno boljšem izkoristku in vse večjem zaslužku sta popolnoma spremenila naravna okolja. 
Nekatera so izginila. 
Melioracije, regulacije in tehnološki napredek niso upoštevali drugih živih bitij. 
Kajti kadar je uničeno določeno naravno okolje, so uničena tudi vsa bitja, ki so odvisna od njega.

Besedilo v off-u:

Boris si znanje o tem, kako bi bilo najbolje pripraviti in vzdrževati remize, nabira že vrsto let. 
Začetki so bili včasih tudi nekoliko nerodni. 
Danes pa iz izkušenj ve, kdaj in kako lahko popravi napake, ki so jih naredili pred desetletji.

Izjava Boris Kočevar:

Remiza, ki jo je kupila lovska družina Središče, je bila zasejana pred 30imi leti, v tem času so tako listavci kot iglavci zrasli, odšli so previsoko, tako da ni imela več te vrednosti, ki je potrebna za malo divjad, zaradi tega smo se odločili, že pred dvemi leti, da smo začeli to krčit in podirat drevje in zdaj je v dveh letih in lahko vidimo že letos je podrast tako dobro zrasla, da zgleda do bo že v letu ali dveh ponovno vzpostavljena tista njena prava funkcija in bo mala divjad našla v njej kritje.

Izjava Boris Kočevar:

Remize ne samo, da so koristne za ohranjanje avtohtone flore in favne, ampak so tudi koristne za kmetijstvo, saj en parček jerebic s svojim zarodom pospravi oziroma očisti en hektar površine škodljivih žuželk in tudi semen plevelov. 

Besedilo v off-u:

Izjava Boris Kočevar:

Poletje se je prevesilo v jesen. 
Polja bodo kmalu spet gola, kmetje pobirajo še zadnje pridelke in pripravljajo njive za novo setev v naslednjem letu. 
Rastlinje je začelo veneti. 
Jesen je čas, ko poljske živali začno izgubljati kritje. 
Septembra in oktobra je navadno v naravi še dovolj hrane, z novembrom , ko se pred mrazom umaknejo še žuželke, pa nastopi pomanjkanje. 

Izjava v intenzivnem nasadu:

Nekaj kilometrov stran, v Središču ob Dravi, je popolnoma drugačen sadovnjak. 
Ta visokodebelni sadovnjak je neprimerno manjši od plantažnega nasada; veliko več je prostora med posameznimi drevesi, drevesa so seveda veliko večja in višja, število različnih sort sadnega drevja pa je tu celo večje kot v velikem nizkodebelnem nasadu.

Torej v slovenskih razmerah lahko računamo na nekaj nad 100 vrst ptic, ki gnezdijo v visokodebelnih sadovnjakih, med njimi so vrste kot so na primer smrdokavra, celo vrste, ki so bolj značilne za gozdove, kot so golob grivar, potem pogorelček, vse vrste žoln, vse vrste detlov, imamo celo prepelice, imamo celo jerebice, torej poljske vrste, in ravno zaradi tega ker visokodebelni sadovnjaki propadajo in nihče ne skrbi več za njih so posredno seveda te vrste, zlasti na primer pogorelček, tudi ogrožene. 

Besedilo v off-u:

Popolnoma drugačna slika je v visokodebelnih sadovnjakih, kjer sadja večinoma ne škropijo. 
Tak sadovnjak vse leto opravlja tudi naloge posebnega habitata za rastline in živali. 
Jeseni je čas obilja tako za prebivalce sadovnjaka kot za človeka, ki obira plodove. 
V intenzivnih nasadih vedno poberejo skoraj vse sadeže, v visokodebelnih sadovnjakih pa veliko sadja ostane na drevesih, saj je v visokih krošnjah težko dosegljivo. 
To sadje potem vse do naslednje pomladi ostane v sadovnjaku in pozimi nudi hrano različnim živalskim vrstam.

Izjava Boris Kočevar:

Jesen je čas pobiranja plodov, za kar pa v visokodebelnem sadovnjaku potrebujemo tudi lestve. 
Tisto sadje, ki ga mislimo uskladiščit za kasnejšo uporabo, je nujno pobrati z rokami, zaradi tega, da se ne poškoduje, ker potem gnije. 
Tisto sadje, ki ga pa mislimo sprešat ali uporabit za oziroma predelat za kis, tisti sadje se pa lahko tudi strese in se potem pobere.

Pomlajevanje sadovnjakov oziroma posameznih dreves z rezjo je samo eden od načinov obnove starih visokodebelnih sadovnjakov. 
Drug način je zasajanje novih dreves. 

Tudi drevesa imajo določeno življenjsko dobo. 
Sadna drevesa v visokodebelnih sadovnjakih navadno doživijo med 80 in 100 let, v nizkodebelnih pa veliko manj, približno 20 let. 
S starostjo drevesa je tudi pridelka za človeka vedno manj, dokler ne nastopi čas, da odmrlo drevo nadomestijo z novim. 

OFF 4: 

Vidra po 63 dneh brejosti navadno skoti dva ali tri mladiče, redko celo pet. 
Po petih tednih mladiči spregledajo, po desetih tednih prvič zapustijo gnezdo, ko so stari približno tri mesece, pa že plavajo. 
Včasih se zgodi, da se mladički prvič bojijo vode, in samice jih morajo tako rekoč prisiliti, da zaplavajo. 
Ko so stari osem mesecev, že tudi sami lovijo plen, kmalu potem pa morajo zapustiti materin brlog in njen teritorij. 
Teritorij samice obsega približno 11 kilometrov vzdolž vodotoka, samčev pa lahko tudi 20 kilometrov in mlada žival mora včasih prepotovati celo 50 kilometrov, da najde svoj odsek reke ali potoka. 

Vidrin življenjski prostor so torej jezera, reke in potoki, predvsem taki s plitvo strugo in ne preširoki. 
Del njenega teritorija so tudi poplavni gozdovi z mrtvicami. 
Najpomembnejše pa je, da so vodotoki naravni, z razčlenjenimi in zaraslimi brežinami. 

Izjava 3:

OFF 6: 

Tudi poti, ki jih uporabljata plavalec in plavalka, so presekane – z mostovi, železniškimi progami in cestami. 
Vse te dobro poznata in vesta, kateri mostovi so zanju prehodni in kje morata prečkati cesto. 
Trenutno še ni novih gradbenih načrtov, ki bi še bolj razdrobili njun teritorij. 
Zaenkrat sta na varnem.

Za varnost vse populacije vider tako na Goričkem kot drugje v Sloveniji pa bo treba še veliko spremeniti. 
Suhe brežine pod mostovi so samo ena od oblik varovanja vidrinih poti. 
Prometnice je treba mestoma tudi ograditi, tako da vidro usmerimo v varno prečkanje čez prepust. 
Veliko težja naloga pa je izboljšanje kakovosti vodotokov, opustitev melioracije mokrišč in varovanje obrežnih vegetacijskih pasov. 
Vendar ni nemogoča. 

OFF 7:

Izjava 7:

OFF 8:

