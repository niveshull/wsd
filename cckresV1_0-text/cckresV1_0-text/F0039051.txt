Gieselmann je pri Golobih upošteval logiko t. i. »dobro narejene igre«, saj je ohranil njene ključne elemente. 
V uvodu predstavi vse protagoniste in njihov ključni problem – beg –, večerjo izkoristi kot zaplet, izginotje glavnega junaka je vrh, njegova vrnitev razplet, uporabljen je tudi t. i. zaviralni moment, ki se razkriva skozi taktiziranje glavnega junaka, klasičen je tudi konec. 
Stavi na situacijsko komiko, ne brani pa se tudi trših oblik verbalnega humorja niti cinizma, žalitev in seveda ironije, vseeno pa so Golobi predvsem žanr, ki želi zabavati in kratkočasiti. 
Gieselmannu je popolnoma jasno, da norčevanje iz vrednot srednjega razreda ne pride več v poštev. 
Osredotoči se na smešenje tega, da te vrednote ne obstajajo, da so zgolj neki ostanki situacij, ki so nekoč tovrstno skupnost ustvarjali.

Da je Janez Hočevar igralski homo universalis, dokazujejo tudi njegovi dosežki v glasbenem gledališču in pri filmu. 
Svoj nesporni pevski talent je izkazal v operah Netopir in Vesela vdova ter mjuziklih Goslač na strehi in Neron . 
Za vlogo očeta Petana v filmu Kavarna Astoria je na Filmskem festivalu v Pulju prejel prestižno nagrado zlata arena . 
Njegov uspeh so mediji pospremili z naslovi: »Tveganje brez šala«, »Rifle, ki ni Rifle«, »Rifle, kakršnega še ne poznamo«.

