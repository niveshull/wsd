Uradna Moskva je včeraj sporočila, da je prekinila vse stike z nepriznanim čečenskim predsednikom Aslanom Mashadovom in da v prihodnje pridejo v poštev samo pogajanja o "kapitulaciji in razorožitvi". 
Mashadov ni sprejel pogojev, ki jih je postavil ruski predsednik Vladimir Putin, njegovi pogoji pa niso sprejemljivi za Rusijo, se glasi uradno pojasnilo Kremlja. 
Moskva se s čečenskim voditeljem brez vojske in države ne bo pogajala o ničemer, razen o "sklenitvi premirja in novih odnosih med Čečenijo in Rusijo".

Delniško družbo Radenska vodi generalni direktor Alojz Behek, zraven je od 1. septembra lani tudi Mateja Hauser Podlunšek kot direktorica za kadre, organizacijo, pravo in splošne zadeve, prokuristka je Savina Kerčmar, ki je tudi direktorica za področje ekonomike in financ. 
Vsi trije, skupno z okoli tisoč zaposlenimi, pa letos ob nadaljevanju povečanja rasti podjetja in izboljšanja poslovnih rezultatov - leta 2001 je poslovanje v vseh dejavnostih bilo uspešno in so imeli dobrih 700 milijonov tolarjev čistega dobička - načrtujejo nadaljnjo modernizacijo polnilnih linij in vlaganje v raziskovalne projekte v zaloge pitne vode. 
Nadaljevali pa bodo tudi projekt prenove informacijskega sistema, povečali sredstva vlaganj v človeške vire ter skupaj s Pivovarno Laško nadaljevali povezovanje v industriji pijač na domačem in tujih trgih.

Pobuda direktorja radgonske firme Sun Zlatka Eriha za dopolnitve regionalnega razvojnega programa za Pomurje

Lani se je v Planici neslavno zrušila 120-metrska skakalnica. 
Te dni pa je slišati vse glasnejše napovedi, da bo novo jekleno konstrukcijo za skakalnico najverjetneje izdelal jeseniški Acroni.

Slovenija 1 ob 20. uri

Združevanje in racionalizacija kmečkih zadrug

Zmago Jelinčič, predsednik SNS, o pobudi, da bi na izredni seji DZ spremenili zakon o zdravilih: "Gre za izsiljevanje Združenih držav Amerike in za zelo svinjsko potezo, s katero naj bi v končni fazi uničili slovensko farmacevtsko industrijo. 
To je zelo perfidna, zvita in za Slovenijo škodljiva zahteva. 
Ali je res potrebno, da Slovenija poklekne in za vsako ceno pristane na vsakršno izsiljevanje zgolj zato, da bi prišla v zvezo Nato? 
Američani so to že skušali izpeljati prek gospoda Drnovška pred petimi leti. 
To jim je uspelo na Madžarskem, kjer imajo samo še eno farmacevtsko firmo. 
Zelo slabo je, da bi tako pomembno zadevo obravnavali na hitro na izredni seji. 
Poslanci državnega zbora bi morali dobiti gradivo vnaprej, ga dobro preštudirati in se posvetovati s predstavniki slovenske farmacevtske industrije." 
(mb)

Lani sta pobudo za presojo ustavnosti nekaterih določb na ustavno sodišče naslovila Edvard Kranjec in nekdanji ustavni sodnik Matevž Krivic. 
Po Kranjčevem mnenju sta s tem zakonom kršena 7. in 41. člen ustave, ki med drugim govorita o ločenosti države in verskih skupnostih. 
Krivic pa ima pomisleke o določbah, ki zadevajo veroizpoved, in tistih, ki se vežejo na narodnost in popis stanovanj. 
Opozarja predvsem na kršenje 41. člena ustave.

Maribor Pivovarna Laško - Cres 15:1 (10:1)

Predsednik SLOC Mitt Romney je povedal, da so prireditelji doslej s prodajo vstopnic iztržili že 172 milijonov dolarjev, kar je le osem milijonov manj od predvidenega izkupička.

