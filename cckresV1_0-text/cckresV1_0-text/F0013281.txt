Strah Bedanca pred Sovo

Ob napovedih slovenskih protiukrepov (denimo zmanjšanje števila dovolilnic za hrvaške avtomobilske prevoznike ali prepoved vstopa vozil brez katalizatorja) in ob odločnosti sarajevskih oblasti, ki so prepovedale prevoz vsem cisternam po cestah iz Hrvaške, napovedujejo pa tudi prepoved uvoza nafte in naftnih derivatov iz Hrvaške, so se v Banskih dvorih začeli posipati s pepelom in so napovedali srečanje predstavnikov treh vlad, ki pa ga ni bilo. 
Iz Zagreba so sporočili, da sestanek zagotovo bo, a šele po četrtkovi seji hrvaške vlade, ki naj bi potrdila nov pravilnik. 
Ta naj bi za cisterne z nafto določal cestne koridorje, po katerih bi lahko peljali skozi Hrvaško ob strogem nadzoru. 
Tako naj bi domnevno preprečili tihotapljenje derivatov in zavarovali okolje.

Nadzorni svet Nove Kreditne banke Maribor (NKBM) je včeraj popoldne razpravljal o podaljšanju mandata predsedniku in članu uprave NKBM dr. Jožetu Glogovšku in Matjažu Kovačiču za nadaljnjih pet let. 
Obema poteče petletni mandat 23. julija letos, tretjemu članu uprave mag. Dragu Pišku, ki se je upravi pridružil lani, pa oktobra leta 2006. 
Če ju nadzorni svet do danes ne bi obvestil o svoji odločitvi (to mora storiti najmanj šest mesecev pred iztekom mandata), bi jima po določilu v individualni pogodbi pripadla odpravnina v višini 24 mesečnih plač. 
Člani nadzornega sveta Herman Rigelnik, Gonzalo Caprirolo Cattoretti, Silvan Križman, Janez Erjavec, Janko Deželak, Ernest Enbenšpanger, Emil Tomažič in Franjo Bobinac so pod vodstvom predsednika nadzornega sveta Darka Tolarja (od devetih jih je bilo prisotnih sedem, dva sta odsotnost opravičila), so soglasno sprejeli dva sklepa.

Na Zahodu opazovalci domnevajo, da se bo privlačnost fundamentalizma za muslimane počasi polegla, če se bodo izboljšale življenjske razmere. 
To pa je samo delno res. 
Pripadnost islamski civilizaciji in zahteva po "resničnem imamu" namreč je veliko več kakor želja po gospodarskem blagostanju. 
Hrepenenja po "resnič-nem imamu" ne more nadomestiti nobena druga ideologija.

Schladming je sinoči slalomiste pričakal v pomladnem vremenu. 
Močno deževje dan pred tekmo in temperature nad lediščem so povzročile, da je bila proga iz številke v številko bolj luknjasta, tako da so tekmovalci z višjimi startnimi številkami imeli na strmem slalomišču veliko težav. 
Startno številko ena je odlično izkoristil Američan Bode Miller, ki si je v prvi vožnji skupaj z Vidalom prismučal veliko prednost pred zasledovalci. 
Američan je v drugi vožnji kljub načeti progi še enkrat dokazal svoje mojstrstvo in z drugim najhitrejšim časom finalne vožnje zanesljivo zmagal četrtič v karieri, tretjič v slalomu.

Blaž Zgaga

Bruce je bil ljubka zlata ribica, rdeča oranda, dokler ni zrasel v pravega velikana, ki meri skoraj 38 centimetrov. 
Brucea so vzgojili v ribogojnici v Hongkongu, kjer bi se z ribo, veliko kot hišni mački, radi vpisali v Guinnessovo knjigo rekordov. 
Kategorije za največjo zlato ribico v knjigi rekordov sicer še niso uvedli, glede na to, da so si gojitelji rib konec minulega leta že pridobili ustrezen certifikat avtentičnosti, pa bodo za Brucea morda le našli prostor. 
(čk)

