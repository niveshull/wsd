Rusija in Evropska unija

Ko so turški podprvaki, ki tudi ta čas zasedajo 2. mesto v DP, sredi novembra v Tivoliju ugnali Union Olimpijo z 91:82, jih je bilo le malo, ki rezultata niso pripisali takratnemu razmerju moči in ambicij. 
Toda Ülker je odtlej zašel v velike težave, v precejšnji meri zaradi poškodbe odličnega centra Josepha Blaira, tako je iz vloge glavnega sofavorita skupine (ob Barceloni) zdrknil v gručo borcev za golo kožo. 
Zamenjavi trenerja Tolge Ongorena s premetenim Erginom Atamanom, ki je lani pripeljal Sieno do 3. mesta v Evropi, sta sledili nujna taktična in tudi kadrovska preobrazba, četudi za ceno zdrave logike. 
Krilnemu košarkarju Bradu Traini, ki je pred prvim dvobojem z Unionom Olimpijo okrepil Ülker namesto Petra Dujmovića in ji zadal smrtonosen udarec z 19 točkami, so tako pred dobrim tednom hladnokrvno pokazali vrata in raje najeli Petra Naumoskega. 
Izkušeni makedonski branilec si je v mlajših dnevih prislužil nesmrtno slavo v Turčiji v dresu Efesa Pilsna.

