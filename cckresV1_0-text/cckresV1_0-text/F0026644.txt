Kadar v podjetjih ugotovijo, da ponuja njihov informacijski sistem preslabe odzivne čase, navadno najprej pomislijo na nakup zmogljivejše strojne opreme. 
To je sicer povsem sprejemljiva rešitev, a povezana s precejšnjimi stroški, ne le zaradi nakupa dodatne opreme, ampak tudi zaradi poznejšega vzdrževanja te opreme. 
Vprašljivo je tudi, za koliko časa bi zadostovala močnejša strojna oprema, saj bi se odzivni čas informacijskega sistema čez nekaj časa gotovo spet poslabšal. 
Pred nakupovanjem nove strojne opreme bi bilo pametno temeljito pregledati informacijski sistem in poskusiti programsko izboljšati odzivnost.

