III. 
POOBLASTILA IN UKREPI INŠPEKTORJA

Če se opravlja dejavnost brez predpisanega dovoljenja ali brez odločbe pristojnega upravnega organa o izpolnjevanju z zakonom določenih pogojev za opravljanje dejavnosti, ali je prekoračen predmet poslovanja oziroma dejavnosti, izda inšpektor odločbo, s katero opravljanje te dejavnosti prepove.

Če zavezanec opravlja dejavnost brez predpisanega dovoljenja ali brez odločbe pristojnega upravnega organa o izpolnjevanju z zakonom določenih pogojev za opravljanje dejavnosti, zaseže tržni inšpektor delovne priprave, izdelke in material, ki se uporablja za opravljanje dejavnosti, za katero zavezanec nima dovoljenja. 
O zaseženih predmetih dokončno odloči sodišče.

Če inšpektor ugotovi nepravilnosti, ima pravico zapečatiti poslovne ali proizvodne prostore, objekte, delovna sredstva, naprave in opremo ali druge prostore, v katerih se opravlja dejavnost.

Z denarno kaznijo najmanj 750.000 tolarjev se kaznuje za prekršek podjetje, ki v treh dneh od dneva vročitve ne izvrši sklepa inšpektorja (tretji odstavek 20. člena).

Z dnem uveljavitve tega zakona preneha veljati zakon o tržni inšpekciji (Uradni list SRS, št. 27/74).

