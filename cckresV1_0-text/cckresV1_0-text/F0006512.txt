Ključ za nove poteze

Čeprav so si Avstrijci zelo prizadevali, da bi bil dunajski sestanek odprt za javnost, nekakšna kombinacija diplomatskega in srečanja zgodovinarjev, se to, tudi na vztrajanje slovenske zunanje politike, ne bo zgodilo. 
Ob začetku tokratnega srečanja zgodovinarjev in pravnikov obeh držav se bosta srečala zunanja ministra Avstrije in Slovenije, Benita Ferrero-Waldner in Dimitrij Rupel.
Da komisija ta čas vendarle ne čuti tolikšnega političnega pritiska kot ob ustanavljanju, pravi predsednik njenega slovenskega dela, zgodovinar dr. Dušan Nečak. 
Čeprav, tako je slišati, vpliv za dnevnopolitične potrebe obnavljanih preteklostnih tem, recimo Beneševih dekretov ali, ko gre za avstrijskokoroško haiderjevsko sceno, avnojskih sklepov, odmeva predvsem v dogajanju v avstrijskem delu komisije - od mariborskega srečanja do danes. 
Dr. Nečak pa obžaluje predvsem nerazumljivo, nekonstruktivno intervencijo predsednika avstrijskega dela komisije dr. Arnolda Suppana pred časom v Kleine Zeitung (s povzetkom v Delu), češ da delo komisije otežuje nedostopnost udbovskih arhivov v Sloveniji. 
Čeprav so to iz Arhiva Slovenije nemudoma zanikali, demanti v ljubljanskem časniku ni dočakal objave. 
A bi Suppan, tako njegov kolega Nečak, moral vedeti, da javnost tukajšnjih arhivov ni prav nič vprašljiva, že samo če bi odprl zbornik "Nemci" na Slovenskem 1941-1955 in v njem poiskal seznam arhivov v Slovenji, ki hranijo gradivo, zanimivo za tedanje in aktualno delo zgodovinarjev.

Prebivalci so Zulujem sorodni Svaziji, ki so po veroizpovedi protestanti (37 odstotkov), pripadniki različnih afriških cerkva (29 odstotkov) in pripadniki tradicionalnih verstev (21 odstotkov). 
Na ozemlje današnje države se je okrog leta 1750 iz Maputa (današnji Mozambik) priselilo bantujsko ljudstvo Svazi s kraljem Ngwanom III in si podredilo tamkajšnje prebivalce. 
Kralj Sobhuza I in njegov sin Mswati II sta se uspešno obranila napadov sosednjih Zulujev, ki so veljali za eno najkrvoločnejših afriških ljudstev. 
V 19. stoletju so v Svaziju odkrili zlato in v deželo so pripotovali burski zlatokopi in kmetje. 
Kralj jim je podelil pravice za iskanje zlata in obdelovanje zemlje. 
Po burski vojni (1899-1902) je prišel Svazi pod britansko upravo, nekaj let pozneje je postal protektorat. 
Septembra leta 1968 je po notranji avtonomiji postal neodvisna kraljevina pod kraljem Sobhuzo II. 
Ker pa ustava iz leta 1968 ni bila v skladu s svazijsko tradicijo, jo je kralj leta 1973 razveljavil in zavladal kot tradicionalni kralj. 
Na prestolu ga je leta 1983 nasledil njegov sin Mswati III. 
Kraj ima deset žena in deset otrok in kot smo že zapisali, živi v glavnem mestu Mbabane.

