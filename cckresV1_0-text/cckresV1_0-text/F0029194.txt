Tedaj je nenadoma spoznal, da se je bil obsodil na večno blodenje za svojim gralom. 

Kris išče besede, s katerimi bi ga lahko zavrnil, krčevito se skuša domisliti argumentov, ki bi dokazali, da se njegov sobesednik moti. 
A ne najde ničesar takega. 
Desetnik vstaja in jim pomigne, naj mu sledijo. 
Vzamejo razstrelilnike in mu sledijo nazaj v gozd.

Začnejo odgovarjati vsi hkrati. 

“... najbrž smo zgrešili smer, ali pa sploh ...”

Ko prideva z Donaldom Frankom srečno in brez motenj spet ven iz zgradbe Columbus Enterprise, Brigite ni več za volanom Gruffmanovega vozila. 
Na vozniškem sedežu je samo listek, na katerem je nekaj nakracano, očitno v naglici.

Nekaj trenutkov potrto strmim v teh nekaj vrstic. 
Zaboga, ali bo odslej vedno tako, pomislim komaj nama posije kak žarek sonca, že ga zastre oblak. 
Donald me dregne, kajti en od varnostnikov se nama počasi, malomarno bliža; najbrž bi naju rad opozoril, da tukaj ne smeva postavati. 

'... so v gneči na postaji Megaterminal do smrti poteptali večje število oseb, v paničnem begu pa je množica pahnila na tire nekaj posameznikov, ki jih je prihajajoči turborapid ...'

Še več hoje, v zaukazani strogi tišini. 
Dihanje in opotekanje pred in za njim. 
Nihče ne ve, kaj se dogaja. 
Še vedno lezejo skozi gozd in čez vzpetine, ki niso nič drugačne od tistih, ki so jih doslej že prelezli. 
Pa skozi ledeni potok, ki obudi Krisova premrla stopala do nenadne, vreščeče bolečine. 
Nato nazaj v gozd. 
Hodijo, lomastijo, spotikajo se čez korenine in padla debla. 
Včasih kdo pade, zakolne in se mukoma spet dvigne. 

Kris Saver začuti roko, ki ga stresa za ramo in skuša odpreti svinčeno težke, zlepljene veke. 
Oh, to je tisti preklasti dolgin, seveda. 
Kris se zdaj domisli, kje je, zakaj je tukaj, kaj ga bržkone čaka. 
Ubili ga bodo, to je edino, kar je gotovo. 
Strah ga zagrinja v velikih valovih. 
Blodno strmi predse, drgeta. 
Premišlja o vseh stvareh, ki jih ne bo nikoli naredil. 
Nikoli ne bo odrešil otopele, zatirane raje. 
Nikoli ne bo popeljal vsaj nekaj izbrancev v obljubljeno deželo. 
Nikoli ne bo objel Magde, zdaj, ko se svet končuje. 
Ne bo ji mogel povedati, da jo ljubi in da naj se nikar ne boji konca.

Poročnik se dolgo pogovarja po radijski zvezi z nekom, besni na šifranta. 
Jezi se, ker z one strani ne dobi odgovorov na svoja vprašanja, togotno preklinja pogoste prekinitve. 
Gotovo Rulerjevci motijo vse frekvence razen lastnih. 
Končno desetnik zaukaže zbor. 
Na vrsti je poročnikov zaključni nagovor, v katerega skuša vliti kar največ patriotsko spodbudnega tona. 

Zave se, da so jih spehali v bolj ali manj ravno vrsto. 
Menda se temu reče, da so v strelcih. 
Morajo biti sklonjeni k tlom, tihi, nepremični, prežati morajo na znak, ki jim ga bo dal poročnik. 
Ta gleda na svoj kronometer, napetost narašča. 
Kris čuti nohte, ki si jih je zaril v dlani. 
Spet mora požreti daveči cmok v grlu.

Krisov um navdaja ena sama želja da se muke, tiste od prej, ne bi ponovo vrnile. 

Zasliši se melodično zaporedje piskov; Rebel izvleče iz žepa svoj videofon in se zasuče proč. 
Posluša in nezavedno kima, tuintam odgovarja z enozložnicami, potem prekine zvezo.

Magda zgrabi plastični vrč ob umivalniku, nasloni ga tik ob pipo. 
Odpre jo le za malenkost, da se ne bi slišalo šumenje vode, napolni vrč do polovice in ga prinese do pograda. 
Krisove ustnice so čisto zlepljene; ko mu prvi požirek zdrkne po požiralniku, čuti njegovo blagodejno svežino prav tja do želodca. 
Hoče še piti, pohlepno, a Magda mu spet odmakne vrč. 
Ve, da bi se mu sicer zaletelo in bi s tem priklical stražarja. 
Končno je Kris odžejan, glava mu omahne na ležišče.

Rebelova temna, nepremična postava stoji med vratnimi podboji, njegov posmehljivi glas se zavrta v možgane obeh zarotnikov. 
Kris začuti drget svoje levice, ki se je dotikajo Magdini prsti, svojo popolno nemoč prenašata drug na drugega. 
Rebel stopi korak, dva bliže, tik za njim tiho vstopata dva oboroženca. 
V Krisov preplašeni, razočarani um se splazi misel vse je bilo zaman, vsega je konec, konec. 
Na nič drugega ne more misliti. 
Tudi Magda za trenutek otrpne, kot uročena čepi tik Krisovega pograda. 

Kmalu potem, ko izstopiva iz najinega zavetja, začuda prideva v skoraj nedotaknjen del megalopolisa. 
Tu so vse stavbe cele, le nekaj okenskih stekel je počenih. 
Na vogalu pločnika še vedno stoji jeklen steber z oznako, da se nahajava na križišču BF avenije in 37 ceste; a to nama prav nič ne pomaga, ko pa ne veva, v kateri coni sva. 
Bridko zakolnem, brcnem v steber s čevljem ter to takoj obžalujem. 
Donald me začudeno pogleda, nato mi tolažilno položi dlan na ramo. 
Zdaj se razsrdim na samega sebe, obenem pa se počutim kot tepec. 
Jaz in ne on bi moral biti tisti, ki vodi, in ki naj bi bil opora svojemu tovarišu, namesto tega pa takole nesmiselno izgubljam živce in ...

“Halo!”

Kris molče zmigne z rameni. 
Še ena Rulerjeva ukana več, nedvomno. 
Sploh pa so najbrž vsi holovizijski oddajniki ...

skupna ocena oddaje v odstotkih: 47%, torej tik pod minimumom; 

“Saver,” zasliši Kris njegov glas, “ali zdaj vidiš, da sem te spregledal? 
Ti bi bil očitno rad novodobni Jezus Kristus, nekakšen drugi Mesija, odrešenik vseh verujočih, kajne? 
Ali vsaj zdaj, po tej tvoji polomiji razumeš, kako nora je bila ta tvoja ambicija? 
Ali vidiš, da je povsem neizvedljiva, tudi če bi ti jo jaz dovolil? 
Razumi vendar, da so nepovratno minili časi izpred dobrih dveh tisočletij!” 

Rulerjeva izgovarjava je avtoritativna, vsaka njegova beseda je premišljena, točno namerjen žebelj v veličastno konstrukcijo. 
Logičnost njegovih stavkov reže v Krisovo zavest kot skalpel.

“Sploh pa misliš, da danes še kdo ve, kaj pomeni, biti odrešen? 
Odrešen od česa? 
Čemú odrešen? 
Nihče več si ne more predstavljati, kaj ta beseda sploh pomeni, ali kaj je pomenila nekoč v preteklosti. 
Pa tudi mar mu ni, kaj pomeni. 
Sodobni osebek ne premišlja o preteklosti. 
Preteklost je vendar mrtva; ni je več. 
Tako je, kot da je nikoli ni bilo. 
Pa bodočnost? 
Ljudje ne verjamejo več v koristnost sprememb. 
Večini se zdi najbolje, da vse ostane tako, kot je. 
Šteje samo sedanjost, nič drugega. 
Sedanjost lahko vsakdo določa sam, po svoji lastni volji. 
Samo izbrati mu je treba izmed bogate ponudbe, s katero ga zasipajo z vseh strani. 
Samo dotakniti se mora izbrane točke na prikazovalniku ali poslati pravi ukaz z daljincem. 
Tudi o bodočnosti ni vredno premišljati. 
Odločal se bo že sproti, kakršne volje bo pač v nekem trenutku.”

“Poslušaj, Saver, in poskušaj me razumeti. 
Tvoja ideja o koreniti spremembi naše družbe je mogoče plemenita, a je neizvedljiva. 
Takoj ti bom povedal, zakaj. 
Če bi se namreč korenito spremenil človekov način življenja, njegov duševni, nagonski pogled na svet, potem preprosto ne bi bil več človek. 
Zdaj imamo svoj hierarhični sistem in ta sistem deluje uspešno že kar nekaj časa. 
Če tak sistem spreminja v pekel življenje tistim, ki so na najnižji prečki lestvice, potem je to pač cena, ki jo mora nekdo plačati. 
Trenutno ste to plavci in razumljivo je, da vam to ni všeč. 
Vsi vas smejo obrcati, vi pa nimate nikogar več, ki bi ga lahko brcnili samo to vas žre, nič drugega. 
Ko bi v sistemu bila še neka druga bitja, nižja od vas, plavcev, bi bili kar zadovoljni s tako situacijo. 
Tudi če jih ne bi hoteli brcati, ker ste pač plemenite narave, bi se počutili vzvišene napram njim, kajti oni, ne pa vi, bi bili čisto spodaj. 
To bi vas potolažilo in ne bi se več puntali.”

Vstopim, za mano se skozi vrata nekako postrani zrine še Donald. 
Prostor je brez oken, ob treh stenah so mize, prekrite z raznimi aparati. 
Poleg Brigite sedita za mizami še dva človeka, ženska srednjih let in mladenič, skoraj najstnik. 
Oba imata slušalki na ušesih, tik pred usti pa mikrofona. 
Gledam zbegano, ne razumem kaj dosti.

Brigita se zasmeje, malo v zadregi. 
“Oh, šele sinoči sem prvič videla vse to, zdaj pa že govorim kot kakšna tukajšnja veteranka. 
Dolores je bila tista, ki vaju je tako lepo vodila semkaj. 
Ampak zdaj ju moramo pustiti pri miru, delo imata. 
Stopita za mano.”

“Ti si ... ves ta čas visel po barih zato, da bi se tam lahko varno dobival z ... no, s svojimi zvezami? 
Hlinil si, da si kar naprej v rožicah, da nisi bil sumljiv Rulerjevim agentom, kajne? 
Ampak kako ti je to uspevalo, ko pa si ...” 
Ustavil sem se sredi stavka.

“To si pa kar nariši,” pravi zdravnik, predno odide. 
“Tukaj sem zaklenil vse opojno.”

“Žal mi je, mala.” 
Tomov glas je proseč. 
“Takrat je bil položaj takšen, da sem predvsem nujno potreboval nekoga zanesljivega vsaj blizu Gruffmana. 
Potem pa je tako imenitno naneslo, da si se ti staremu priskutnežu sčasoma priljubila. 
Ampak pri tem jaz nisem imel nič; to je bila izključno tvoja zasluga. 
Potem pa, ko sem te še oskrbel s ponarejeno dokumentacijo o tvoji zanesljivosti in lojalnosti Rulerju, ni bilo nobene ovire več, da te stari ne bi vzel za svojo osebno tajnico.”

“Kot si pravkar izvedel, je tvoj stari prijatelj Tom Fairman z vzdevkom Smart, glavni strateg ali bolje rečeno nepogrešljivi centralni um Equity lige. 
Skozi obdobje več kot dveh desetletij je nabral dovolj zanesljivih pristašev med ljudmi in sčasoma so se nekateri odločnejši med njimi začeli na skrivaj oboroževati. 
Na črnem trgu lahko v megalopolisu kupiš vse kar hočeš, le dovolj denarja moraš imeti. 
Zadnji dve leti pa Rulerjeva železna rokavica preveč stiska prebivalstvo, zato je Tom daljnovidno pričakoval nemire in me je pravočasno pritegnil kot vojaškega poverjenika.” 
Ravalpindi zmigne z rameni. 
“Ironija, kaj? 
Jaz, prepričani pacifist, ki sem vseskozi imel našega Gandhija za največji zgodovinski vzor, zdaj poveljujem vojaškim enotam lige.”

“Zato ste torej morali reagirati še vi, v Equity ligi,” ugibam.

Nehote sem glasno plosknil z rokami. 
“Oprosti, premagalo me je. 
Kar nadaljuj.”

“Saj ga sploh ne bomo. 
Poglej, prižgali so se indikatorji, turbokopter je torej že tu, na strehi Daily Reportetja. 
Morava se odpraviti. 
Odgovor na tvoje zadnje, zelo tehtno vprašanje pa ti bo dal general Fairman osebno.”

Tom zamahne z roko. 
“Pozneje ti bom razložil, ko pridejo še ostali naši. 
Ravalpindi mi sporoča, da smo na astrodromu uspešno obranili vkrcavanje petnajste in šestnajste vožnje s trajektom. 
Potem pa so se naši branilci morali umaknili, kajti premoč Rulerjevcev je postala prevelika in življenja potnikov so bila prehudo ogrožena. 
Zdaj, ko je sovražnik zasedel astrodrom, nam preostane edino to, da opravimo od tukaj, s starega letališča, čisto zadnji, sedemnajsti prevoz kolonistov s trajektom na Columbus. 
In to moramo pač storiti s silo, z orožjem v roki, kajti drugače ne gre. 
Lahko to razumeš?”

Eden od Denijevih podrejenih, z orožjem v roki povede našo neveliko kolono skozi bujno podrast gozda, drugi se postavi kot zadnja zaščitnica. 
Hodimo zdržema po ozki potki, ki se zdi utrta šele nedavno. 
Dolores in Brigito so postavili kot domnevno najšibkejši spredaj, vendar pa narekujeta tako hitro hojo, da ju tudi moški komaj dohajamo. 
Debla, mimo katerih hodimo, postajajo vse debelejša in ko se ozrem navzgor, vidim, da vrhovi posameznih drevesnih orjakov kipijo po trideset in več metrov visoko. 
Čez čas, prav ko začutim željo po kratkem predahu, se čelo kolone nenadno ustavi. 

“Oh, Tadi, poglej dobro poglej! 
To je tista mreža ... kako se ji že reče?”

Po kakih petdesetih korakih nas Deni ustavi pred golo steno, ki se v ničemer ne razlikuje od svoje okolice a njegov daljinec spet pričara odprtino velikosti in oblike vrat. 
Sklenem, da se ne bom odslej ničemur več čudil in stopim skozi vrata takoj za Brigito. 

“No,” se nasmehne Tom, “skriti minaturno kamero v samem središču volčje jazbine je bilo res nedosegljivo mojstrstvo dveh naših pristašev, ki sta se uspela infiltrirati v skrbno preverjano osebje za servisiranje teh prostorov. 
Ne morete si niti predstavljati, kako neznanske koristi nam je prinesla ta kamera, dokler je pač delovala.”

Kris nestrpno zgrabi Toma za ramo. 
“Poslušaj, ti general, povej nam vse, kar je pomembno, in sicer takoj.”

“Kris,” ga rotim, “prosim, premisli še enkrat! 
Glej, Genius je vendar tvoja stvaritev, tvoj duhovni otrok in njegov klonirani brat Wisdom seveda tudi! 
Ti sam veš bolje od mene, da te ne more nadomestiti nihče drug na Columbusu! 
Ne predstavljam si, da naj bi jaz, popolni amater v biokibernetiki, karkoli poskušal upravljati ali da bi sploh ...”

“Jaz sem Tadej Gruf ... 
Tadej Iskar,” se popravim. 
Kakšno olajšanje, da mi ne bo treba nikdar več izgovoriti tistega priskutnega priimka. 
“Vaš rezervni astronavigator, bi rekel. 
Vi ste pa gotovo kapitan Columbusa, kajne?”

Rabim nekaj trenutkov, predno si opomorem od osuplosti. 
“Uh ja, čisto prav imaš, Wis.” 
Nisem prepričan, ali so to prave besede, primerne za pogovor z megaračunalnikom; tudi ne vem, ali bo Wisdom zadovoljen s svojim novim vzdevkom, ki sem mu ga dal.

Končno spet lahko osredim pogled. 

