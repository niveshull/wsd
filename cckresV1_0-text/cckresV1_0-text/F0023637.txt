V ministrstvu za gospodarske dejavnosti včeraj odvzema prostosti državnemu sekretarju Borisu Šuštarju zaradi utemeljenega suma storitve kaznivega dejanja jemanja podkupnine niso mogli komentirati, saj uradnih informacij niso imeli. 
Tako tudi izjave ministra za gospodarske dejavnosti dr. Jožeta Zagožna nismo mogli dobiti. 
Potrdili pa so, da je Šuštar včeraj dopoldne prišel v službo v spremstvu policije, ki je v njegovi navzočnosti opravila preiskavo njegove pisarne. 
V spremstvu kriminalistov je prostore gospodarskega ministrstva tudi zapustil. 
Neuradno smo izvedeli, da sum kaznivih dejanj podkupovanja ne izvira iz časa mandata vlade dr. Andreja Bajuka.

Slovenija predlaga svetovni dan zaščite podnebja

Trener košarkarske reprezentance Boris Zrinski je skupaj s pomočnikoma Tomom Mahoričem in Alešem Pipanom objavil seznam igralcev, ki bodo odigrali naslednje tri kvalifikacijske tekme za uvrstitev na člansko evropsko prvenstvo (22. novembra bo Slovenija gostovala na Portugalskem, tri dni kasneje gostila Makedonce in 29. novembra gostovala na Islandiji), ki bo naslednje leto v Turčiji. 
V reprezentanci bodo: Teoman Alibegovič (Snaidero Udine), Sani Bečirovič, Primož Brezec, Jurica Golemac (vsi Union Olimpija), Ervin Dragšič (Pivovarna Laško), Miljan Goljovič (Ulker Carigrad), Boris Gorenc (Siena), Marko Milič (Real Madrid), Simon Petrov (Krka Telekom), Matjaž Smodiš (Kinder Bologna), Marko Tušek (Scavolini Pesaro) in Jure Zdovc (Panionios). 
Strokovni sodelavec bo Zmago Sagadin, asistent za prehrano in telesno pripravo Simon Rudež, zdravnik dr. Slobodan Macura, fizioterapevt Dušan Mesesnel in vodja reprezentance Janez Drvarič.

