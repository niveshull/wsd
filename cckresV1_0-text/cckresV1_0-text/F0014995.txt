Herculesovo kartico je enostavno namestiti, na hrbtni strani računalnika pa se znajde le malo novih priključkov. 
Večno pomanjkanje prostora so namreč rešili tako, da so namesto večjega števila ločenih priključkov tja poleg analognega linijskega vhoda, priključka za igralno palico ali MIDI in digitalnih vhodov in izhodov namestili še priključek DIN, ki nadomešča izhod za slušalke, vhod za mikrofon ter izhod za štiri zvočnike, poleg kartice pa dobimo še poseben kabel, ki omogoča »standardno« priključevanje zvočnikov in mikrofonov. 
Pozornejši ste morda opazili, da smo zapisali izhod za štiri zvočnike. 
Fortissimo namreč podpira le prostorski zvok prek štirih zvočnikov torej prednjega in zadnjega kanala, medtem ko tretjega stereo kanala ne pozna, tako da lahko pozabite na ozvočenje 5.1, torej ozvočenje z nizkotoncem in osrednjim zvočnikom. 
Tako z njim tudi ne bodo zadovoljni ljubitelji domačega kina in še strastni igralci bodo prikrajšani za dramatičnost, ki jo omogoča ozvočenje 5.1, pa čeprav Fortissimo podpira standard EAX (prek tehnologije Sensaura 3D). 
Vendar so posebni učinki precej medli, pa tudi prostorska razporeditev zvoka je precej slabša kakor pri drugih preizkušenih karticah s prostorskim zvokom. 
No, pa vendarle je tudi tak zvok pri igranju trirazsežnih iger uporaben za orientacijo, za kaj več pa ne. 
Od slabosti priključkov omenimo še izhod za slušalke ta namreč ne deluje, če imamo hkrati priključene tudi zvočnike. 

V uvodu v tradicionalno Applovo konferenco za razvijalce v kalifornijskem San Joseju (WWDC) je Applov direktor Steve Jobs simbolično pokopal »klasični« operacijski sistem MacOS (9.x), ki naj bi bil, vsaj kar zadeva razvijalce, mrtev. 
Kot zgled podjetja, ki piše programe le še za OS X, je navedel kar Microsoft. 
Nato je predstavil novo različico operacijskega sistema OS X z delovnim imenom Jaguar, ki bo predvidoma izšla konec letošnjega poletja. 
Prinesla bo precej novosti in izboljšav delovanja. 
Datotečnemu brskalniku Finder bodo dodali večnitno delovanje in vgradili iskalni sistem. 
Priložena mu bo nova, tretja različica priljubljenega iskalnika Sherlock. 

http://www.ibm.com

1. 
Samo za uporabnike Oken XP: z desno tipko miške kliknemo opravilno vrstico in na priročnem menuju izklopimo izbiro Zakleni opravilno vrstico/Lock the Taskbar.

