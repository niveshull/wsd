Pobočje Hrastovca, katerega del je bil najprej predviden za pozidavo, bo ostalo zaščitena zelena površina - pritožbe in želje krajanov so bile tokrat uslišane. 
Tudi območje potoka Črnušnice s pritoki in obrežjem je opredeljeno kot naravni rezervat. 
Gradnja objektov tam ne bo mogoča, zato pa je dovoljeno (in že močno potrebno) urejanje, čiščenje in vzdrževanje brežin, urejanje peš poti in počivališč, obnavljanje avtohtone vegetacije, postavitev mikrourbane opreme (klopi, brvi prek struge) in vodnogospodarske ureditve. 
Prav tako je rekreaciji in zelenim površinam namenjen del območja nekdanjega glinokopa, po vsej verjetnosti pa naj bi ga uredili ob stanovanjski gradnji na drugem delu območja. 
Dela bo kar veliko, saj bo treba najprej rešiti vprašanje zalednih voda, zasaditi brežine, urediti povezave in drugo. 
Zavarovana (pred gradnjo) pa je seveda tudi Sračja dolina.

