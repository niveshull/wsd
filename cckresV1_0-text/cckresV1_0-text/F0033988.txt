Margareta Šavli je predstavila nalogo o onesnaženosti zraka v Črnomlju s črnim ogljikom in žveplovim dioksidom, ki jo je skupaj z dijaki Matejem Matkovičem, Matjažem Humljanom in Marijo Štravs opravila od februarja 1996 do februarja 1997. 
24 ur na dan so prečrpavali zrak ter ugotovili, da jeseni in pozimi koncentracija saj izredno naraste. 
Dijaki so s pomočjo zarodkov enoceličarjev in z rakci raziskovali tudi učinkovitost nove črnomaljske centralne čistilne naprave. 
Ugotovili so, da so v vzorcu odplak, ki so ga vzeli pri vhodu v čistilno napravo, mikroorganizmi in rakci takoj poginili, medtem ko je pri izstopu vode iz čistilne naprave njena čistost zelo dobra. 
Vendar je vprašanje, če bodo tovrstno raziskavo lahko nadaljevali, saj jim je organizmov zmanjkalo, za nadaljnje delo pa bi jih morali uvoziti iz Belgije.

Za izboljšanje kakovosti in učinkovitosti na vseh področjih imajo tudi v Trimu Trebnje stalne projektne ekipe, poleg njih pa še nekaj občasnih, ki se ukvarjajo s projekti kakovosti (standardi ISO itd.) in odličnosti. 
V podjetju imajo od leta 1993 proces kontinuiranih izboljšav, v katerem so doslej zaključili že 100 projektov, še lepo število pa jih je v teku. 
V proces izboljšav so vključeni prav vsi delavci, ki lahko s svojimi predlogi pomagajo do boljših izdelkov in tehnologije, boljšega odnosa do kupcev ali pomagajo zmanjšati stroške. 
Vsako leto podjetje podeli nagrade in priznanja najboljšim delavcem, motivirati pa jih poskušajo tudi z letnimi razgovori, na katerih povedo, ali so in s čim so zadovoljni. 
V Trimu imajo vsako leto 2 do 3 dni izobraževanja tudi za neposredne delavce. 
Odkar intenzivno delajo na izobraževanju, opažajo zaznaven napredek, saj delavcem lažje povedo, kaj je treba narediti in zakaj. 
Sicer ima v podjetju 22 odst. zaposlenih višjo, visoko ali podiplomsko izobrazbo.

podpis: 

"Ne delamo generalne strategije razvoja turizma, ampak kreiramo produkt z vključitvijo elementov naravne in kulturne dediščine," je na seznanitvi s potekom del na projektu prejšnjo sredo v Kočevju poudaril vodja projekta Marko Koščak. 
Projekt ima dva cilja: postati pospeševalec razvoja in sodelovanja pri gospodarskem razvoju lokalnih skupnosti in prispevati k varovanju naravne in kulturne dediščine na projektnem območju. 
Do sedaj so si ogledali 130 lokacij, ki bodo sestavni del vsebine programa, z ogledi in presojami primernosti okolja, ki so jih za večino obiskanih lokacij že opravili, pa bodo nadaljevali do aprila. 
Tedaj se bodo morali na posameznih območjih odločiti, kako bodo svoje območje predstavili (Kočevje, Osilnice in Kostel skupaj), ob zakljčku I. faze projekta junija pa bodo oblikovali vsebino za celotno območje. 
To bodo predstavili v brošuri, izdelani v II. fazi projekta, ki se bo zaključila konec prihodnjega leta z oblikovanjem turističnega združenja, ki bo prevzelo upravljanje projekta v svoje roke.

Policijski aforizmi

Inž. JOŽE MALJEVIČ

PRAŠIČA, težka 250 in 130 kg, prodam. # (0608)75-405. 
4869

