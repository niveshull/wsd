neodvisno do ukinitve v aprilu 2004, kar je bila posledica reorganizacije nekaterih vladnih služb v javni upravi. 
Od takrat naprej urad za droge deluje znotraj ministrstva, pristojnega za zdravje. 
Aprila 2004 je bila pri nas sprejeta resolucija o nacionalnem programu na področju drog 2004-2009 (v nadaljevanju ReNPPD) (Ur. l. 
RS, 28/2004), ki je podlaga za načrtovanje politike na tem področju. 
Resolucija kot temeljni dokument na področju oblikovanja in izvajanja politike do drog že v uvodnem, vsebinskem delu kaže kombinacijo glavnega javnozdravstvenega pogleda in posameznih represivnih atributov, kar je pravzaprav osnova nizozemske politike na področju drog.3 Ne glede na to, da je ReNPPD nastala med drugim ob upoštevanju strategije EU na področju drog (2000-2004) in akcijskega načrta na področju drog (2000-2004), jo analiziramo z vidika primerjave z aktualno strategijo EU na področju drog 2005-2012 (v nadaljevanju strategija EU), ki kot enega izmed glavnih ciljev že v uvodu omenja »dodatno izboljšati nacionalne strategije« na podlagi načela subsidiarnosti in sorazmernosti (Strategija EU 2005: 3) in akcijskega načrta za boj proti drogam 2005-2008 (v nadaljevanju akcijski načrt EU). 
Analiza dokumentov je potekala tako, da smo v prvi fazi izluščili poglavitne vsebinske sklope iz strategije EU in bistvene poudarke znotraj teh sklopov. 
Nato smo v ReNPPD poiskali tiste dele besedila, ki so se nanašali na dani vsebinski sklop, kar je bilo zahtevno in dolgotrajno delo, saj se vsebinski sklopi v ReNPPD precej prepletajo, ne glede na formalno strukturo poglavij in podpoglavij. 
To pomeni, da je treba podatke o določenem vsebinskem sklopu iskati po celotnem besedilu in ne samo v konkretnem poglavju, kjer bi jih pričakovali. 
Z analizo dokumentov smo želeli odkriti področja ujemanja (t. j., v katerih delih je ReNPPD v skladu s strategijo EU) in morebitne neusklajenosti, ki so pomembna izhodišča za dopolnitev ReNPPD oz. za oblikovanje akcijskega načrta za področje drog, ki ga v Sloveniji nimamo. 
Strategija EU sicer jasno poudarja, da dopušča prostor za lokalne, regionalne, nacionalne in nadnacionalne dinamike in organizacijske in finančne omejitve držav, vendar

39

pRipoRočila za Uskladitev Renppd s stRateGijo eU in za izdelavo akCijskeGa načRta

splošne cilje v dopolnjeni ali novi ReNPPD predstavimo po vsebinskih sklopih in da cilje v operacionalizirani obliki zapišemo v akcijskem načrtu, ki ga je treba sprejeti v najkrajšem in jasno določenem roku. 
Naslednja kritična pomanjkljivost je usklajevanje politik o drogah, ki je pri nas »razdeljeno« med več delovnih teles (zlasti komisijo za droge in ministrstvo, pristojno za koordinacijo na področju drog), medtem ko na ravni EU usklajevanje poteka znotraj horizontalne delovne skupine za droge. 
Nevarnost »razdelitve« nalog usklajevanja vidimo v tem, da se lahko odgovornost prenaša z enega na drugega akterja oziroma da obstaja večja možnost konfliktnih situacij v primeru neizvedenih nalog, saj v določenih primerih ni jasne razmejitve, kaj so naloge posameznega akterja. 
Zato predlagamo podobno ureditev, kot je na ravni EU – operativno delovno skupino, ki bo usklajevala politiko tako znotraj Slovenije kot navzven v odnosu do EU in ostalih držav. 
Z vidika strategije EU je treba v dopolnjeni ReNPPD ali v akcijskem načrtu natančneje določiti obseg in načine obveščanja EU o nacionalnih aktivnostih. 
Pri opisu ukrepov na področju zmanjševanja povpraševanja terminologija ukrepov v ReNPPD še ni usklajena s terminologijo strategije EU, kljub temu pa so ukrepi vsebinsko večinoma usklajeni. 
ReNPPD zelo malo pozornosti nameni ukrepom, ki sodijo v sklop preprečevanja preraščanja eksperimentiranja z drogami v redno uporabo. 
Druga pomanjkljivost je precejšnje prepletanje področij ukrepov v opisih ReNPPD, saj so ukrepi razdrobljeni med okolja izvajanja aktivnosti (šola, delovno, družinsko in lokalno okolje), kar je dejansko prečna tema. 
Tretja pomanjkljivost je v tem, da niso omenjene prednostne naloge. 
Vse to bi bilo treba urediti v dopolnjeni ReNPPD oziroma akcijskem načrtu. 
Tudi pri ukrepih glede zmanjševanja ponudbe lahko navedemo podobno pomanjkljivost kot zgoraj – veliko je prepletanj med različnimi skupinami ukrepov in premalo zavezanosti h konkretizaciji. 
Poleg tega priporočamo, da v dopolnjeni ReNPPD bolj jasno zapišemo večjo zavezanost mednarodnemu sodelovanju za vsa področja zmanjševanja ponudbe in ne samo pri pranju denarja in nadzoru nad predhodnimi sestavinami, kar je v ReNPPD že zapisano. 
Okrepljeno mednarodno sodelovanje je v ReNPPD poudarjeno, vendar smo kot pomanjkljivost v primerjavi s strategijo EU opazili, da

I Z VA J A N J E P O L I T I K E V P R A K S I

D R O G E M E D P O L I T I K O I N V S A K D A N J I M ž I V L J E N J E M

73

Prihodnje predvidene aktivnosti v resorjih zmanjševanja ponudbe se nanašajo na potrebne vire (kadri, oprema in finančna sredstva) in sodelovanje z akterji. 
V obeh resorjih navajajo, da bodo nadaljevali obstoječe aktivnosti in sodelovanja. 
Zlasti na MF menijo, da bodo za izvedbo aktivnosti v prihodnje potrebna večja finančna sredstva za nabavo sodobne opreme, medtem ko na MNZ nabave opreme še ne vidijo kot zelo nujne naloge. 
Oboji omenjajo, da je nujno izobraževanje kadrov, ki poteka sprotno; na MNZ bi želeli odpraviti pomanjkanje kadra, vendar menijo, da je to v dani situaciji nerealno. 
V vseh resorjih s področja zmanjševanja ponudbe pa tudi v nekaterih s področja zmanjševanja povpraševanja se zavedajo pomena strokovnega razvoja kadra, posodabljanja opreme, torej ustreznih virov za izvedbo aktivnosti. 
Ker v resorjih s področja zmanjševanja ponudbe nimajo večjih težav, so prihodnje akcije dejansko nadaljevanje že začetih. 
Več težav je na področju zmanjševanja povpraševanja, zato tu načrtujejo

TVEGANJA Preventiva Preprečevanje škode Zmanjševanje škode

Zdi se torej, da v javnem zaznavanju vendarle več naklonjenosti požanjejo abstinenčni programi, vendar uporabniki tega prestiža v vsakdanjem življenju ne občutijo. 
Ena od sogovornic pravi: Eno od načel resolucije o nacionalnem programu na področju drog 20042009 je, da reševanje problematike drog zahteva celosten pristop, ki upošteva problematiko uporabe in zlorabe drog kot posledico sočasnega večplastnega dogajanja na individualnem in širšem področju ter pri katerem so vključeni različni akterji in različne ravni delovanja in usklajevanja. 
Menim, da je še vedno premalo zavedanja, da problem drog ni samo uživanje droge. 
Premalo je sodelovanja med institucijami, ki se srečujejo s problemom drog (npr. centri za socialno delo, šole, zdravstvo, policija) in preveč prelaganja dela, odgovornosti iz ene stroke na drugo. 
Izvajalci storitev opažajo, da uporabniki drog niso dovolj vključeni v soustvarjanje programov: »Uporabniki drog niso dovolj vključeni v soustvarjanje programov na podlagi ugotavljanja njihovih potreb, ampak so zgolj uporabniki programov.« 
Opažajo, da nekatere skupine prebivalcev kljub temu, da jih strategija posebej omenja, izpadejo v uporabniškem smislu, saj se za njih programi bodisi ne izvajajo bodisi se izvajajo le v posameznih krajih, vsekakor pa ne v skladu s potrebami in interesi uporabnikov: Politika prav tako premalo upošteva oziroma obravnava mladoletne uporabnike drog. 
Pri večini programov je pogoj polnoletnost, kar se lahko razume v smislu prevzemanja odgovornosti pri mladoletnih osebah. 
V zavodih za prestajanje kazni zaporniki, ki so odvisni od drog, nimajo možnosti dostopa v različne programe, ki se mu nudijo izven zavodov za prestajanje kazni (obravnava odvisnosti od prepovedanih drog, menjava igel, varne sobe, detoksikacija in druge oblike zdravljenja ipd.). 
Sogovorniki so neskladje med deklarirano in dejansko politiko videli tudi v pomanjkanju skrbi za posebne skupine uporabnikov služb, med temi so izpostavili ljudi z »dvojnimi diagnozami«.

Politiko do drog in zasvojenosti v Sloveniji uporabniki in uporabnice drog večinoma ocenjujejo kot negativno, represivno oz. kot da je sploh ni. 
Menijo, da se država izogiba in distancira od problema drog, da uporaba drog ostaja individualni problem, da država stigmatizira uporabnice in uporabnike drog in ni dovolj učinkovita na ravni preprečevanja ponudbe: Vedno isto, še vedno isto, ni nobene politike […] totalno represivno. 
Droge so zasebni problem, ni nek družben, socialni, ampak individualni – kdor nima veze s tem, nič ne prispeva – npr. če nimaš otrok, moraš še vedno plačevat davke za šole, za drogo pa ne. 
Mislim, da še vedno država gleda na to od daleč, izogiba se temu problemu. 
In težave rešuje na napačen način. 
To pomeni, da nas »narkomane« stigmatizira. 
Nam omogoča razne terapevtske skupnosti, da nas vodijo tam samo, da se država za določen čas otrese tega problema. 
Policisti zapirajo »male ribice«, velike ribe pa delajo naprej. 
Politiki se premalo ukvarjajo s problemom drog v Sloveniji. 
Morali bi sprejeti kake zakone v zvezi z uživanjem prepovedanih drog, ker menim, da je to bolezen, ki bi jo morali registrirati in bolj temeljito nadzirati in zdraviti. 
Menijo, da država ne daje dovolj pomoči oz. da izvajalke in izvajalci – konkretno zdravstveno osebje v metadonskih ambulantah – niso dovolj usposobljeni, da ni ustrezne alternative obstoječim programom zmanjševanja škode na področju drog in da manjkajo varne sobe za injiciranje drog: Morali bi več pomagati zasvojencem.

105

Metadon – isto kot je, ni spremembe, razen da je na voljo še subotex in substitol, prej le metadon. 
To me tud mot, da razen metadona ni nobene druge alternative, v bistvu komaj se je uvedla, pa tud ta ni vsem na voljo, pa komi je na preizkušnji. 
Detoks: hotla sem it, dokler nism zvedla, da morš čakat tri mesce, da not prideš, kakšna je to butasta fora. 
Tri mesce morš bit čist, da greš lahk na detoks, kakšna je to glupa fora, če bom jaz tri mesce čista uzuni, zakaj bi pol rinla še nekam notr, pa še tam čista visela. 
Jaz bi šla lih zato not, da se not spucam, ne pa da se uzun pucam pa pridem pol čista not. 
A ni to glupo? 
Pa še plačat morš, morš bit dodatno zavarovan, če hočš notr. Morš bit al sam na metadonu al pa sam na heroinu, sej mi mamo lih s tem probleme. če bi lahko bla sam na metadonu, pol sploh ne bi mela problema, bi počasi zniževala metadon, zakaj bi sploh hotla it na detoks. 
En džanki uzuni, k je samo na heroinu pa ni na metadonu, pa itak nima dnarja, da bi šel na detoks […] Metadon je lih za nas džankije zato dobr, da ti ni treba vsak dan zjutri vstat in laufat okrog za denar, da bi se lahko prbil. če ne bi blo metadona, tud dnarja ne bi blo. […] Zato se mi zdi to neumnost. 
Oni bi mogl sprejet kogarkol notr, dobr – naj majo neka merila al pa kar kol, ne pa dnar . 
Najhujši džankiji, k bi bli najbolj potrebni detoksa, najbrž nimajo dnarja. 
Pa še neki, da morš čakat tri mesce, da prideš not, to se mi tud zdi mal mim. 
K ti se odločiš v enmu trenutku, da bi se rad spucu, ne pravm zdej, da morjo oni skočt takoj, k si se pa ti spomnu spucat, sam bi moral met pa možnost, da greš takrat, ko se odločiš, ne pa, ne vem, jz se zdej odločm, čez dva dni me bo pa spet želja premagala, zato bi jz takoj šla. 
Bi morala bit še kakšna varianta poleg tega detoksa, kakšna druga še. 
Zato mam slabe izkušnje z njimi.

134

