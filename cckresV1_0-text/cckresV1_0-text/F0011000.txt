Za razmah našega poljedelstva je nujno hispanizirati naše Indijance. 
Njihova lenoba, neumnost in popolno nezanimanje za delo kot opravilo, ki je lastno človeku, silijo k sklepu, da so izšli iz izrojene rase in da z oddaljenostjo od izvora še nazadujejo … 
Zelo zaželeno bi bilo, ko bi te Indijance iztrebili v mešanih zakonih z belci, tako da bi jih oprostili plačila davkov in drugih dajatev in jim podelili zemljo v privatno posest. 
John Lynch, The Spanish-American Revolutions, 1808–1826, str. 260. 
Podčrtal B. A. 

Očitno je, da liberalec še govori o »iztrebljenju svojih« Indijancev z »oprostitvijo« plačevanja davkov in »s podelitvijo privatne posesti«, ne pa o izkoreninjenju s puškami in mikrobi, kakor so se ga malo pozneje lotili njegovi nasledniki v Braziliji, Argentini in Združenih državah. 
Ob vsej surovosti prav tako opazimo nekakšen kozmični optimizem: navsezadnje se da celo Indijanca popraviti, če ga se impregnira z belim, »civiliziranim« semenom in se mu da zasebno lastništvo – prav kakor vsakdo drug. 
(Kako drugačno je v tem Fermínovo stališče od pogleda poznejših evropskih imperialistov, ki so razlikovali »čistokrvne« Malajce, Gurke in Hause od »mešancev« (half-breeds), »polciviliziranih domorodcev«, wogov in drugih.)

Namerna in umetelna izmišljija v opisu katolika iz 18. stoletja je zrcalna slika naivnega realizma njegovega predhodnika iz 13. stoletja, »relativizacija« in »teritorializacija« pa sta bili v njegovem času pri ljudeh že v zavesti in v politiki na delu. 
Ali je nesmiselno uvideti paradoksno izpeljavo te tradicije, ki se razraste tako, da ajatola Homeini velikega satana ne išče več v krivoverstvu in celo ne v demonski osebnosti (prostodušnega malega Carterja težko postavimo pod to oznako), marveč v neki naciji?

V 17. stoletju – z razlogi se tu ne bomo ukvarjali – pa se je začela avtomatska legitimacija svete monarhije v Evropi počasi izgubljati. 
Leta 1649 je Karel Stuart v prvi revoluciji moderne dobe izgubil glavo in v petdesetih letih njegovega stoletja je eno pomembnejših evropskih držav vodil plebejski protektor in ne kralj. 
A tudi v času Popa in Addisona je Ana Stuart bolnike še vedno zdravila s polaganjem kraljevskih rok, takšne kure sta med Burboni izvajala tudi še Ludvika XV. in XVI. v času razsvetljenske Francije do konca ancien régima. 
Po letu 1789 pa je bilo načelo legitimnosti že potrebno glasne in zavestne obrambe in v toku tega procesa je »monarhija« postala polstandardiziran model. 
Tenno in Nebeški sin sta postala »cesarja«. 
Iz daljnega Siama je Rama V. (Chulalongkorn) poslal sinove in nečake na dvore v Sankt Peterburg, London in Berlin, da bi se seznanili z zapletenimi potmi svetovnega ustroja. 
Leta 1887 je uvedel obvezno načelo primogeniture, s čimer je »Siam izenačil s ‘civiliziranimi’ evropskimi monarhijami«. 
Novi sistem je na prestol postavil razuzdanega homoseksualca, ki bi ga prejšnji zagotovo obšel. 
Druge monarhije so njegovo kronanje za Rama VI. pospremile z odobravanjem in na svečanostih so bili navzoči princi iz Britanije, Rusije, Grčije, Švedske, Danske – in Japonske!

Da bi si bolje predstavljali te spremembe, je koristno pomisliti na vizualne reprezentacije svetih skupnosti – na reliefe in vitraže v srednjeveških cerkvah, slike zgodnjih italijanskih in flamskih mojstrov. 
Za te reprezentacije je značilno nekaj, kar je zavajajoče podobno anahronistično sodobnemu oblačenju. 
Pastirji, ki so zvezdi repatici sledili k jaslim Kristusovega rojstva, so na las podobni burgundskim kmetom. 
Devica Marija je upodobljena kot hči toskanskega trgovca. 
Na številnih slikah se vidi naročnik dela, kako v meščanskih ali plemiških oblačilih kleči v poklonu skupaj s pastirji. 
Kar se nam danes zdi neskladno, je bilo očem srednjeveškega vernika povsem naravno. 
Srečujemo se s svetom, v katerem je bilo oblikovanje zamišljene realnosti pretežno vidno in slušno. 
Krščanstvo je utrjevalo svojo univezalno obliko v miriadah različnosti in posebnosti: v tem reliefu, onem vitražu, pa spet s to pridigo, tisto bajko, ono moraliteto in tole relikvijo. 
Medtem ko je bil vseevropski latinsko pišoči kler temeljna prvina oblikovanja imaginacije krščanstva, ni bilo posredovanje njegovih koncepcij nepismenim množicam z vizualnimi in slušnimi stvaritvami, ki so bile vedno osebne in posamične, nič manj pomembno. 
Skromni župnik, čigar napake in slabosti so bile znane vsem, ki so se udeleževali njegovih maš, je bil vendarle direktni posrednik med župljani in Bogom. 
Takšno soočanje kozmično-univerzalnega in tuzemsko-partikularnega je pomenilo, da se bo krščanski imperij, pa naj je bil in se zdel še tako ogromen, različno manifestiral v različnih okoljih – drugače na Švabskem kot v Andaluziji, a vedno kot odsev skupnosti same. 
Podobe Device Marije s »semitskimi« potezami obraza ali v oblačilih »iz prvega stoletja«, kot bi jih restavrirali v duhu modernega muzeja, so bile nemogoče, saj si srednjeveški krščanski um ni zmogel predstavljati zgodovine kot neskončne verige vzrokov in posledic, niti ni znal sedanjosti videti ločeno od preteklosti. 
Bloch ugotavlja, da so ljudje pričakovali, da je konec sveta blizu, da so bili torej prepričani, da se drugi Kristusov prihod lahko zgodi vsak trenutek: sveti Pavel je dejal, da bo »dan Gospodovega prihoda prišel nenadno kot tat v noči«. 
Zato se je Ottu Freisinškemu, velikemu kronistu 12. stoletja, zdelo povsem naravno, da je sebe in svoje sodobnike vedno imenoval »mi, ki smo postavljeni na konec časa«. 
Ko pa se je srednjeveški človek posvetil »meditaciji, mu nič ni bilo bolj tuje od predstav o dolgi prihodnosti, ki čaka mlado in živahno človeško vrsto«, ugotavlja Bloch. 

C in D se ljubita B nakupuje A doma večerja z B

Gotovo je, da so ezoterizacija latinščine, reformacija in naključni razvoj upravnih vernakularjev zelo pomembni – v današnjem kontekstu predvsem z negativnim predznakom: prispevali so k detronizaciji latinščine in k sesipanju sakralne skupnosti krščanstva. 
Porajanje novih zamišljenih skupnosti je bilo zato povsem možno, tudi če niso bili na delu vsi našteti dejavniki – in morda celo, če ni bilo nobenega. 
Dejavnik, ki je v pozitivnem smislu omogočil zamišljanje novih skupnosti, je bila delno nehotena, a eksplozivna interakcija med produkcijskim sistemom in produkcijskimi razmerji (kapitalizmom), tehnologijo komunikacij (tiskom) in neogibno različnostjo človeških jezikov. 

Drugič, tiskarski kapitalizem je jeziku dodelil novo trdnost, kar je sčasoma pripomoglo k nastanku tiste podobe starodavnosti, ki je ključni del subjektivne predstave o narodu. 
Tiskana knjiga je imela, kakor nas opominjata Febvre in Martin, stalno obliko, ki jo je bilo mogoče tako rekoč neskončno razmnoževati, tako časovno kot prostorsko. 
Nič več ni bila odvisna od individualiziranja in »nezavednega posodabljanja« v rokah samostanskih pisarjev. 
Če se francoščina 12. stoletja v mnogočem razlikuje od jezika, v katerem je v 15. stoletju pisal Villon, se hitrost spreminjanja jezika že v 16. stoletju naglo zmanjša. 
»Do 17. stoletja so evropski jeziki v glavnem že privzeli svoje sodobne oblike.« 
Povedano drugače, na ustaljenih tiskanih jezikih se zdaj že tri stoletja nabira patina: besede prednamcev iz 17. stoletja so nam dostopne na način, kakor Villonu besede njegovih prednikov iz 12. stoletja niso mogle biti.

III. poglavje

Vse te temne rase so zelo neumne in zlobne in zelo preprostega duha … 
Kar se tiče mestiços in castiços pa jih lahko sprejmemo zelo malo ali pa sploh nobenega; posebej mestiços, saj več ko imajo domorodske krvi, bolj so podobni Indijcem in manj jih zato Portugalci cenijo.

IV. poglavje 

Od prvega svetlikanja humanizma naprej je bilo mogoče občutiti, da dogodki antične sage in zgodovine, pa tudi Biblije, od svoje dobe niso ločeni samo zaradi časa, ki je pretekel od tedaj, ampak tudi zaradi popolne različnosti življenjskih razmer. 
Humanizem je s svojim programom obnove antičnih življenjskih in izraznih oblik ustvaril predvsem globinski historični pogled, kot ga v tej meri ni premogla nobena izmed nam znanih zgodnejših dob: antiko je videl v historični globini, temne čase srednjega veka, ki se je razprostiral vmes, pa ločene od nje … [Tej historični perspektivi] nikdar ni toliko uspelo, da bi kdaj spet prišla do naravnega, v samem sebi počivajočega življenja antične kulture oziroma do zgodovinske naivnosti 12. in 13. stoletja.

Hkrati je samo po sebi razumljivo, da vsi ti leksikografi, jezikoslovci, slovničarji, folkloristi, publicisti in skladatelji v svoji revolucionarni dejavnosti niso bili sami. 
Navsezadnje so proizvajali za trg tiska in so bili skozi ta tihi bazar povezani z javnostjo potrošnikov. 
In kdo so bili potrošniki? 
Najsplošneje vzeto so bile to družine iz razredov, ki so brali – ne le »zaposleni oče«, marveč tudi njegova s služabniki obdana soproga in njuni šolajoči se otroci. 
Če spomnim, da je bila še l. 1840 celo v Britaniji in Franciji, torej v dveh najrazvitejših evropskih državah, nepismena skoraj polovica prebivalcev (v zaostali Rusiji pa skoraj 98 odstotkov), tedaj so bili »razredi, ki so brali« hkrati tudi razredi določene moči. 
Konkretneje rečeno so bili potrošniki torej stari vladajoči razred plemičev in zemljiških posestnikov, dvorjani, duhovščina in rastoči srednji sloj, ki so ga sestavljali plebejski nižji uradniki, ljudje s svobodnimi poklici, trgovska in industrijska buržoazija. 

Perla del mar de Oriente, nuestro perdido edén, 

Kot historična določenost in kot skupnost, zamišljena v jeziku, je nacija hkrati odprta in zaprta. 
Paradoks lepo ponazarjajo menjave ritma v znamenitih verzih o smrti Johna Moora v bitki z Napoleonovimi četami pri La Coruñi l. 1809:

Tom Nairn je v The Break-up of Britain zapisal nekaj dragocenih besed o razmerju med britanskim političnim sistemom in ostankom sodobnega sveta:

Četudi je, abstraktno vzeto, tako v krščanstvu kot v islamu komunikacijska oblika, na kateri je verska skupnost utemeljena, sveto pisanje v posvečenem jeziku, pa so komunikacijske prakse, ki ponavzočajo obstoj te skupnosti, med seboj prostorsko in časovno ločene in implicirajo v ritualih živi stik med verniki, ki se z molitvijo naslavljajo na boga, in duhovnikom, ki s posvečenimi postopki mediira božjo navzočnost. 
“Neposredne” komunikacijske tehnologije (besede, geste, petje, vizualna simbolika rituala in grajenega okolja itn.) zagotavljajo vertikalno integracijo različnih lokalnih verskih skupnosti, preko kater se šele lahko verniki horizontalno prepoznavajo, da so iste vere, čeprav se ne znajo govorno sporazumevati. 
Tako hadž kot romanje k Sv. Petru pa vernikom iz različnih krajev dokazujeta fizični obstoj skupnosti, ponavzočene skoz vsakdanje lokalno obredje.

Poudariti velja, da je zamišljanje skupnosti izpeljanka iz celotnega kompleksa komunikacijskih razmerij, ne pa zavestna socialna strategija. 
Ne gre ga zamenjevati z marketinškimi ekonomskimi in političnimi strategijami konstrukcije in rekonstrukcije ciljnih občinstev. 
Dana komunikacijska razmerja so podmena in toriščeteh strategij, katerih cilj je “umetnost možnega”, intervencija v razmerja: sredi 80. let so v Britaniji mlade (gledalce TV in poslušalce glasbe) kot ciljno publiko oglaševalcev redefinirali s tistih med 14 in 26 leti na tiste med 18 in 34 leti, torej iz subkulturnih dijaških in študentskih porabnikov, ki se skoz konsumpcijo poskušajo razločiti od starševske generacije in generacije neposredno pred njihovo (Jerry Rubin: “Don’t trust anyone over 30!”), v juniorje trendovske porabe zaposlenih mlajših uspešnežev, in redefinirani publiki so ponudili “njeno” televizijo (zgled je bila kajpak MTV). 
Strategije so temeljile na tržnih raziskavah, ki so kazale, da ima večina družin že dva televizorja, da pa ciljna publika “mladih” gleda premalo televizije glede na kupno močjo, ki jo izkazuje s količino kupljenih plošč in kaset… 
Povzemam po Simonu Frithu: “Youth / Music / Television” v: S. Frith, A. Goodwin in L. Grossberg (ur.), Sound & Vision. 
The Music Video Reader, Routledge, London in New York, 1993, str. 68–80. 

Iz knjige Daniela Defoeja, The True-Born Englishman. 

