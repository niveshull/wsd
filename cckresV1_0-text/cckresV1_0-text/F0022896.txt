Upamo, da ste, dragi detektivi in detektivke, lepo preživeli s praznikom podaljšani zadnji oktobrski konec tedna in da ste se kljub tradicionalnemu obiskovanju grobov, prižiganju sveč in podobnim prvonovembrskim zadevam vsaj nekoliko spočili. 
Očitno pa to nas še posebno veseli ne poznate počitka pri sodelovanju v Zvezdniškem hoplavrtcu, kar med drugim potrjuje tudi podatek, da smo v redakcijo tednika Hopla prejeli 5023 vaših dopisnic in razglednic. 
Čeprav ste imeli po eni strani dan več časa za odgovore (do torka namesto do ponedeljka), ste bili po drugi zaradi ponedeljkovega praznika prikrajšani za enega skratka, matematično gledano ste bili na enakem. 
In kdo je bil skrivnostnež na skoraj 30 let stari fotografiji v 300. krogu Zvezdniškega hoplavrtca? 
To je bil legendarni slovenski pevec Ivo Mojzer, z odkrivanjem katerega niste imeli pretiranih težav.

Alan Cohn

