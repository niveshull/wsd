Po skrbni presoji navedenih okoliščin je priloge dokumentov št. 0602-1/2010/4 in št. 0602-1/2010/5, do katerih je dostop omejen zaradi obstoja izjeme iz 2. točke prvega odstavka 6. člena ZDIJZ, treba izvzeti iz prostega dostopa, saj bi njihovo razkritje povzročilo tolikšno škodo tržnemu položaju stranskega udeleženca, ki je interes javnosti za razkritje ne odtehta. 
Pooblaščenec ob tem pritrjuje navedbam stranskega udeleženca, iz katerih izhaja, da glede na vsebino spornih dokumentov nedvomno obstaja močan interes prosilca, da se seznani z vsemi tehničnimi podrobnostmi in podatki, ki odražajo »know-how« stranskega udeleženca in pomenijo njegovo konkurenčno prednost, vendar pa interesa prosilca ni mogoče enači z interesom javnosti. 
Podatki, ki jih zahteva prosilec, so morebiti interesantni zanj, nikakor pa niso v interesu javnosti, saj mora vsaka država, ki želi biti demokratična, sicer zagotavljati pravico do prostega dostopa do informacij javnega značaja, vendar pa mora hkrati vse državljane varovati pred zlorabo te pravice na njihovo škodo, kar vsekakor velja v primerih, ko bi bilo z razkritjem informacije lahko ogrožen tržni položaj stranskega udeleženca. 
Pri tem Pooblaščenec ugotavlja, da je nedvomno v interesu javnosti, da se ugotovi, kako država izvaja nadzor na področju elektronskih komunikacij. 
Vendar pa za dosego seznanjenosti javnosti na tej ravni zadošča, da se javnost seznani s potekom postopka nadzora na splošno in s končno odločitvijo. 
V konkretnem primeru je bilo temu zadoščeno. 
Seznanjenost javnosti s podatki, ki so poslovna skrivnost stranskega udeleženca, javnosti ne bi omogočila seznanitve z dodatnimi informacijami, ki bi bile v smislu kontrole nad izvajanjem nadzora na področju elektronskih komunikacij, ampak bi razkrila le podatke, ki so interesantni za prosilca kot konkurenta stranskega udeleženca. 
Slednji bi namreč na ta način pridobil zaupne podatke o svojem konkurentu, kar bi mu omogočilo, da bi neupravičeno gradil prednost na trgu. 
Pooblaščenec se strinja s stranskim udeležencem, ki zatrjuje, da bi razkritje vsebine spornih dokumentov pomenilo nedopusten poseg v zakoniti in legitimen interes stranskega udeleženca, da zavaruje tiste podatke, ki odražajo njegov »know-how,« ki je predmet njegovega lastnega razvoja in iskanja ustreznih tehničnih rešitev.

5. 
Stroških postopka

Informacijski pooblaščenec po pooblaščenki Nataši Pirc Musar (v nadaljevanju Pooblaščenec), izdaja na podlagi 2. člena Zakona o Informacijskem pooblaščencu (Ur. l. 
RS, št. 113/05, 51/07-ZUstS-A, v nadaljevanju ZInfP), 3. in 4. odstavka 27. člena Zakona o dostopu do informacij javnega značaja (Ur. l. 
RS, št. 51/06- uradno prečiščeno besedilo in 117/06 – ZDavP2, v nadaljevanju ZDIJZ) in 3. odst. 255. čl. Zakona o splošnem upravnem postopku (Ur. l. 
RS, št. 24/06 - uradno prečiščeno besedilo, 105/06 – ZUS-1, 126/07- ZUP-E, 65/08-ZUP-F, v nadaljevanju ZUP), o pritožbi Ane Turk s.p., samostojne novinarke, (v nadaljevanju prosilka), zoper molk Študentske organizacije Slovenije, Dunajska 51, 1000 Ljubljana (v nadaljevanju organ) v zadevi odobritve dostopa do informacije javnega značaja naslednjo

Navedena zakonska ureditev jasno kaže, da je država na ta način s koncesijsko dajatvijo določila posebno obliko »davka«, za katerega je določila tudi namen njegove porabe. 
Gre za javno dajatev, ki je tako kot vsi davki opredeljena v zakonu pod imenom »koncesijska dajatev«. 
S koncesijsko pogodbo je sicer določeno, da se tako določena sredstva nakažejo neposredno organu, vendar zgolj zato, ker je zakonodajalec izpustil vmesno nakazilo v proračun države, ni mogoče tako pridobljenih sredstev obravnavati kot zasebna sredstva, kar si organ napačno razlaga. 
Zato sredstva, s katerimi razpolaga organ, nedvomno predstavljajo javna sredstva, ki so tako po višini kot tudi po namenu zakonsko regulirana s strani države. 
Organ lahko tako pridobljena sredstva porabi izključno za izvajanje programov interesnih in obštudijskih dejavnosti v kulturi, izobraževanju, športu, tehnični kulturi, mednarodnem sodelovanju, izpopolnjevanju študentov v tujini, raziskovalni dejavnosti in socialno-ekonomskem položaju dijakov in študentov.

Organ lahko zavrne dostop do zahtevane informacije, če je podana katera izmed zakonsko določenih izjem, opredeljenih v 1. odst. 6. čl. ZDIJZ. 
Organ in stranski udeleženec sta se v svojih pojasnilih Pooblaščencu sklicevala na obstoj izjeme iz 2. točke 1. odst. 6. čl. ZDIJZ, ki določa, da je izjema od prosto dostopnih informacij podatek, ki je opredeljen kot poslovna skrivnost v skladu z zakonom, ki ureja gospodarske družbe. 
Zato se je Pooblaščenec v nadaljevanju ukvarjal z vprašanjem, ali zahtevane informacije, do katerih je organ prosilki zavrnil dostop, predstavljajo zatrjevano izjemo.

Pooblaščenec dodaja, da državno socialno pomoč, ki jo v institucionalizirani obliki izvajajo Centri za socialno delo, od pomoči, ki jo posameznikom v stiski nudijo humanitarne organizacije loči element humanitarnosti – dobrodelnosti. 
Močna etična komponenta humanitarne pomoči od posameznika ne zahteva, da pojasnjuje ali opravičuje svoj trenutni socialni status in delež lastne odgovornosti za nastalo situacijo, pričakuje pa, da na drugi strani tudi posameznik ravna etično.

Zato se je potrebno opreti na pravila, ki urejajo pravico drugih oseb po smrti pacienta, in sicer 42. člen ZPacP (seznanitev z zdravstveno dokumentacijo po pacientovi smrti) in 23. člen ZVOP-1 (varstvo osebnih podatkov umrlih posameznikov) ter na splošna pravna pravila o pooblastitvi.

Iz zapisanega je mogoče sklepati, da se v tem primeru nadzor s pomočjo GPS ne bi nanašal na konkretno osebo oziroma osebe, pač pa le na kraj izvajanja meritve. 
Namen takšnega geografskega nadzora torej naj ne bi bil spremljanje zaposlenih (izvajalcev) na splošno, pač pa zgolj spremljanje poteka meritev na posameznih krajih.

