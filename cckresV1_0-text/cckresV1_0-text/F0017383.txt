K večji varnosti prispeva tudi nova zmožnost, ki »zaklene« računalnik za krajevne uporabnike, ko se nehote prekine telefonska povezava. 
Tako dostop do odprtih programov in datotek s strani krajevnih uporabnikov ni mogoč. 
Ko oddaljeni uporabnik konča delo, ga PC Anywhere tudi odjavi iz okolja Windows NT. 
V paketu pcAnywhere 8.0 najdemo odslej tudi videokonferenčni program CU-SeeMe, program pa zna isto sliko oziroma okolje posredovati več oddaljenim uporabnikom. 
Tako lahko, recimo, učimo uporabo programa več ljudi naenkrat. 
Tako kakor drugi Symantecovi izdelki, ima tudi pcAnywhere odslej možnost samodejne nadgradnje s popravki in novimi različicami prek interneta. 
Nova različica za dva uporabnika stane 150 dolarjev, nadgradnje pa 80 dolarjev. 

Okno je standardno razdeljeno na dva dela. 
Levo čaka seznam map, desno pa pogled v vsebino izbrane mape. 
Prva moteča lastnost: mapo morate dvakrat klikniti, da si jo lahko ogledate. 
Nato čez čas ugotovite, da se desno okno, ki je kazalo prejšnjo mapo, ni zaprlo, marveč se je le novo okno raztegnilo čezenj in ga prekrilo. 
Sčasoma dobite paket oken, naloženih drug na drugega tako na gosto kakor v slastni baklavi. 
Malce je trajalo, preden sem se navadil preklapljati iz okna s prispelo pošto v okno s čakajočo pošto prek posebej v ta namen pripravljenih ikon. 
Za ljubitelje poštnega dela programa Lotus Notes: s tipko ESC ne morete zapreti okna.

Arnes@telekom.si

Vnaprej so pripravili posebne osvetlitve, kot so luči v prostoru ali zunanja dnevna svetloba. 
Pri modeliranju program uporablja navadna orodja in postopke za izdelovanje 3D predmetov, pa tudi za načrtovanje z Bezierovimi krivuljami. 
V paketu dobimo kar 600 že izdelanih 3D predmetov, 500 vzorcev in več kakor 150 vnaprej postavljenih prizorov in osvetlitev. 
Paket za animacijo vsebuje tudi urejevalnik animacij s časovno premico, pri animaciji pa lahko uporabimo že vnaprej določene poti gibanja, kot so vrtenje, odbijanje od tal in drugo. 
Za povrh lahko animacijam dodajamo tudi umetniški videz, saj modul za senčenje temelji na tehnologiji Live Styles, ki omogoča posnemanje risank, oljnih slik ali grafik. 
Koristni so številni filtri za izvoz v priljubljene risarske, slikarske in druge 3D pakete, med drugim lahko projekte posnamemo tudi v formata VRML 1 in VRML 2. 
Paket stane 150 dolarjev, Ray Dream 3D pa je na voljo tako za Apple Macintosh kakor za okolje Windows.

Tudi druga stran, torej zagovorniki računalnikov NetPC, še niso dokazali, da imajo v rokah zanimiv izdelek. 
To, da odstranimo disk, disketno enoto in enoto CD-ROM, pri tem pa morda celo ukinemo razširitvena mesta, je v nasprotju s sedanjo zasnovo računalnikov PC, ki so sestavljeni kot kocke Lego in pri katerih lahko katerikoli del zamenjamo ali pa nadgradimo. 
Precej meglen je tudi del, ki obljublja lažje nadzorovanje in vzdrževanje sistema, saj so vsi programski moduli še vedno v preskušanju ali pa je njihov izid prestavljen na bližnjo prihodnost. 
Poleg tega naj bi imeli NetPC za osnovo procesorje Intel in okolje Windows, kar pomeni, da programi še vedno ne bodo delovali v strežniku in na vseh mogočih platformah. 
Microsoftova izvedba jave ali pa nečesa, kar bi lahko bilo protiutež javi je bila doslej dokaj neučinkovita. 
Morda se bo to spremenilo, ko bo Microsoft predstavil naprave, ki jim trenutno pravimo » terminali Windows«, odjemalci, pri katerih se bo tako kakor pri NC koda izvajala v strežniku in ne pri končnem uporabniku.

