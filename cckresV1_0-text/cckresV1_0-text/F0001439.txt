Tako se zgodi, da gresta dva dečka v šolo, navežeta stik in se, ta kubanska dečka, pogovarjata takole:

Zadnji korak bo metafizičen, os bo, okrog katere kristalizira sistem, ki omogoča Paradiso, ko namreč skozi podobo naredi vidno vesoljstvo bistev, ki ga ponavadi uzremo le tu in tam, v posameznih doživetjih. 
Ampak tedaj Cemí opazi, da umirjeno veselje, ki ga v njem zbujajo te ureditve, "ko se je tok moči obdržal v središču kompozicije", izziva v drugih "razdraženost, včasih prenapeto nelagodnost, kot bi bila v ozadju skrajna nezaupljivost". 
V nekem odstavku, ki ga odlikuje tista "temna jasnost" iz slavnega corneillovskega verza, Lezama krona svoje videnje:

José Cemí se je kot aladinskih dni spominjal juter, ko je Babica, komaj je vstala, rekla: "Danes me ima, da bi pripravila mlečno kremo, pa ne tako, kot jih danes jedo, kot bi bila iz izkuha, ampak tako, ki je napol narastek, napol strjenka." 
Od tistega trenutka je bila vsa hiša na razpolago starki, celo Polkovnik jo je ubogal in jih vse ugnal v pobožno pokorščino; bila je kot tiste kraljice, ki so bile nekoč regentinje, a so veliko pozneje, ko je moral kralj na obisk amsterdamskih ali liverpoolskih orožarn, znova zasegle svoje nekdanje predpravice in znova zaslišale laskavi šepet svojih upokojenih strežnikov. 
Spraševala je, s katero ladjo je prišel cimet, ga na dolgo podržala pred nosom, z blazinicami prstov otipala podolgem in počez njegovo površje, kot bi ugotavljala starost kakega pergamenta, ne po datumu dela, skritega v njem, temveč po širini, po spozabah merjaščevega čekana, ki je nalistal njegovo skorjo. 
Še dlje se je pomudila ob vaniliji, ne naravnost, iz stekleničke, temveč si jo je nakapljala na robec, nakar je od časa do časa, v odmerjenih nepovratnih ciklih, povonjala, dokler niso hlapi omamne esence postopoma presahnili, in šele takrat je razsodila, ali je esenca vešča in se sme vmešati v slaščico njene izvedbe, ali pa je zalučala odprto stekleničko na vrt, v travo, češ da je robata in neuporabna. 
Mislim, da je s tem, ko je odvrgla odmašeno stekleničko, ubogala svoje skrivno načelo, da je treba vse, kar je pomanjkljivega in nedoraslega, uničiti, zato da se tisti, ki so zadovoljni z malim, ne bi ozirali za puhlostjo in se je navzeli. 
Nato se je v ljubeči oblastnosti, z odtenkom, katerega poslednja tančina se je zdela njegov najizrazitejši sozvok, obrnila in rekla Polkovniku: "Pripravi plošče za žganje snega, vsak čas bo treba Mont Blancu namalati brke," je rekla, s skoraj nevidnim smehom, ampak s prizvokom, da pomeni pripraviti slaščico toliko kot prignati dom do poslednje esence, "pa da mi ne boste stepli jajc skupaj z mlekom, ampak ločeno, treba jih je vmešati stepene posebej, da narastejo vsako zase, potem pa se premeša narastek enega in drugih." 
Potem je šla vsota tolikerih sladkosti na ogenj, gospa Augusta pa je gledala, kako začenja vreti, kako se čedalje bolj gosti v lončeno rumene kose, ki so jih nato postregli na krožnikih s podlago temnordeče, iz noči vstale rdeče barve. 
Potem je Babica zamenjala živčne ukaze za neomajno ravnodušnost. 
Nič niso zalegli laskanje, hiperbole, sladkosnedno trepljanje, izsiljivo proseča frekvenca obnove sladkosti, nič več ji ni bilo videti mar, spet se je pogovarjala s hčerjo. 
Ena je bila videti, kot da spi; druga je ob njej pripovedovala. 
Po kotih je ena šivala nogavice; druga je govorila. 
Zamenjali sta prostor, ena je, kot bi šla po nekaj, česar se je tisti hip spomnila, peljala za roko drugo, ki je spotoma govorila, se smejala, šušljala. 
(str. ##)

Andresito, sin gospe Auguste, je v svoji študijski sobi na strešni terasi nekajkrat otresel vodo z violinskega loka, še prej naravnal stran svoje partiture, in z neoprijemljivim čolničem razbrazdal molk zajetnega komodorja, ki nastopi tik pred prvimi takti ... 
(str. ##)

Pojem umbravit, ki ga pesnik običajno ne prevaja, je senca, varstvo, ki spremlja svetega Duha v sam trebuh Device. 
Poezija postane mogoča in doseže z umbravit svojo poslednjo veliko razsežnost, namreč vstajenje.

1941: J. L. L. objavi pesniško zbirko Enemigo Rumor. 
Čeprav je danes pogosto obravnavana kot revolucionarno delo, je bila ob izidu uradna kritiška javnost popolnoma ravnodušna do nje.

1949: Izide pesniška zbirka La Fijeza. 
Istega leta pesnik obišče Mehiko. 
Izkušnje s tega potovanja zlije v zbirko esejev o simboliki Popol Vuha, mehiških indijanskih spevov, o Simonu Bolívarju itd., z naslovom La expresión americana (izšla 1957).

