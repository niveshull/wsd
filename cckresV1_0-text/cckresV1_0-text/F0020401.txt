DAVID DAICHES: 'NOVA KRITIKA'

Zmotno bi bilo pri opisovanju razvoja tehnik 'nove kritike', analize podrobnega branja ali rabe mita pri raziskovanju pesniške metafore in dramskih zapletov, dati vtis, da kritiki delajo znotraj šol, in da vsaka šola trmasto vztraja samo pri svojih metodah. 
Nekateri med njimi se seveda strogo držijo svoje metode, toda drugi spet posamezne metode mešajo med sabo na poseben in svojski način. 
Ransom je oporekal Richardsu, njegovemu pogledu na nujnost ironije v poeziji, in Eliotovim opazkam o pesniškem ustvarjanju. 
Tako Tate kot Ransom se nista strinjala z Richardsovo analizo pesniškega jezika. 
In še kup drugih razlik je med 'novimi kritiki'. 
Vsak od njih ima svojo osebno noto: Ransom skoraj zbadljivo vljudnost izraza, Blackmour navdušenje pri odkrivanju trikov, katerih se poslužujejo pisatelji, Tate kombinacijo strupenosti in vneme, Cleanth Brooks pedagoško prepričevanje, Robert Penn Warren sramežljivo uporabljanje analogije.

Prvi kriterij strukturalizma pa je prav odkritje in prepoznanje tretjega reda, tretjega kraljestva: simbolnega. 
Prav zavračanje mešanja simbolnega z imaginarnim, kakor tudi z realnim, predstavlja prvo razsežnost strukturalizma. 
Tudi tu se je vse pričelo z jezikoslovjem: onstran besede v njeni realnosti in njenih zvočnih delcev, onstran podob in pojmov, zvezanih z besedami, strukturalistični lingvist odkriva element povsem drugačne narave: strukturalni objekt. 
In nemara se hočejo romanopisci skupine Tel Quel vmestiti prav v ta simbolni element, da bi hkrati obnovili tako zvočne realnosti kot z njimi zvezane pripovedi. 
Michel Foucault odkriva onstran zgodovine ljudi in zgodovine idej neka globlja tla, podzemlje, ki postaja predmet tistega, čemur sam pravi arheologija misli. 
Louis Althusser za resničnimi ljudmi in njihovimi resničnimi razmerji, za ideologijami in njihovimi imaginarnimi odnosi, odkriva neko globlje področje, ki je predmet znanosti in filozofije.

Ko se Lévi-Strauss v Le Totémisme aujourd'hui (1962) znova loti študija totemizma, pokaže, kako slabo je ta pojav razumljen, če ga interpretiramo z izrazi imaginacije. 
Kajti imaginacija, sledeč svojemu zakonu, nujno zasnuje totemizem kot operacijo, s katero se človek ali skupina identificirata z živaljo. 
Toda simbolno gre za nekaj povsem drugega: ne za imaginarno identifikacijo enega člena z drugim, temveč za strukturno homologijo dveh serij členov. 
Na eni strani serija živalskih vrst, vzetih na način elementov diferencialnih razmerij, na drugi strani serija socialnih položajev, ki so simbolno povzeti v svojih vzajemnih razmerjih: do konfrontacije pride "med tema sistemoma razlik", med tema serijama elementov in razmerij. 
Po Lacanu ni nezavedno ne individualno ne kolektivno, temveč intersubjektivno. 
To pomeni, da implicira razvoj v serijah: ne le označevalec in označenec, temveč se vsaj dve seriji organizirata na različne načine glede na obravnavano področje. 
Eno najbolj slovitih Lacanovih besedil, ki otvori njegove Spise, komentira Ukradeno pismo Edgarja Poeja in pokaže, kako "struktura" uprizori dve seriji, katerih mesta zasedajo različni subjekti: kralj, ki ne vidi pisma - kraljica, ki uživa, da ga je s tem, ko ga je pustila vsem na očeh, tako dobro skrila - minister, ki vidi vse in ki vzame pismo (prva serija); policija, ki pri ministru ne najde ničesar; minister, ki uživa, da je pismo s tem, ko ga je pustil vsem na očeh, tako dobro skril - Dupin, ki vidi vse in ki vzame pismo (druga serija). 
Lacan je že v nekem zgodnejšem tekstu leta 1953 komentiral primer Podganarja prav na podlagi dvojne, očetove in sinove, serije, od katerih je vsaka igrala na razmerje štirih členov glede na razpored krajev: dolg-prijatelj, bogata ženska-revna ženska. 
Primerjaj: Jacques Lacam: "Individualni mit nevrotika", v: Razpol št. 4 (Problemi št. 4-5), 1988, str. 3-13.

"... kar je skrito, pravzaprav vedno le manjka na svojem mestu - kakor je na bibliotečnem listku ponavadi označen izvod, ki je založen nekje v knjižnici. 
Četudi je slednji v resnici le na sosednji polici ali kvečjemu v naslednjem oddelku, je tam skrit, najsi je še tako očiten. 
Zaradi tega lahko dobesedno rečemo, da manjka na svojem mestu, le za tisto, kar ga lahko spremeni - se pravi za simbolno. 
Realno je namreč - navkljub vsemu prevračanju, ki mu ga pripisujemo - vselej in vedno na svojem mestu; nosi ga prilepljenega na svoj podplat, ne da bi karkoli vedelo o tem, kako se ga znebiti...
Jacques Lacan: Spisi; Analecta, Ljubljana 1994, str. 20)

Vrnitev k Freudu konstituira neke vrste analitični dialog med Lacanom in Freudom. 
Freud se vrne kot Drugi, ki vrača Lacanu njegovo lastno sporočilo v sprevrnjeni, premeščeni obliki. 

Specifično vprašanje izvirnosti psihoanalize je izhodiščni fokus - lahko bi celo rekla, izvirna želja Lacanovega raziskovanja. 
Namesto prevpraševanja v slogu klasične tradicije Freudovih komentatorjev, prevpraševanja o tem, kaj je vsebina vednosti, ki nam jo je zapustil Freud, se Lacan sprašuje, kakšno razliko ta vednost vzpostavlja. 
V čem natančno se ta nova vednost razlikuje od poprejšnje? 
Kakšne so v razmerju do poprejšnje vednosti njene posledice, kakšni so na poprejšnji vednosti njeni učinki? 
In še bolj radikalno: kaj je ta proces, ta izvirni postopek, prek katerega je Freud prispel do vednosti, kakršno nam je pač zapustil? 
V čem je - ne da bi pri tem vnaprej predpostavili, da je sploh sestavljeno iz neke vednosti - specifičnost oziroma izvirnost tistega, kar je vpeljal? 
Ali, če se izrazim z Lacanovimi lastnimi, poudarjenimi in strastnimi besedami: "Kaj je to nekaj, o čemer nas uči psihoanaliza, kar je specifičnega, kar ji je lastno oz. ji ustreza, najbolj lastno, resnično lastno, resnično najbolj in najbolj resnično?" 
(E: 440*)

Je mesto, ki ga zasedam kot subjekt označevalca, v primerjavi s tistim, ki ga imam kot subjekt označenca, koncentrično ali ekscentrično?" 
(E: 163-64).

Najneznatnejši občutek, ki naj bi ga izkušnja, s katero se soočam in ki se lahko umešča le kot nek drug diskurz, ohranila pri njegovem oblikovanju, brez mojega priznanja. 
Dejstvo, da mi je to, hvala Bogu, prihranjeno, še ne preprečuje, da mi to 'uvajanje' - v pomenu, ki sem ga uporabil - ne bi bilo v nadlego.

Odločilen je bil edino litoralni položaj, in ta se je šele ob povratku izpostavil kot dobesedno tisto, kar mi je Japonska dala s svojo črko, tisti malo preveč, kar je ravno dovolj, da ga lahko občutim, saj sem konec koncev že povedal, da je prav to tisto, kar v največji meri določa njen jezik.

Nekega slovitega biologa je pripravila do tega, da mi je - seveda na črni tabli - prikazal svoje delo. 
Dejstvo, da zaradi pomankanja informacij nisem od tega nič razumel, še ne pomeni, da to, kar je ostalo tam zapisano, ne bi bilo veljavno. 
Veljavno za molekule, katerih subjekti bodo postali moji nasledniki, ne da bi mi bilo pri tem potrebno vedeti, kako sem jim prenesel tisto, zaradi česar je verjetno, da jih skupaj z mano popolnoma logično uvrščam med živa bitja.

Psihoanalitična intervencija ne sme biti v nobenem primeru teoretična, prepričevalna, torej zapovedovalna; biti mora dvoumna.

V analizi scena obstaja samo, če obstaja prehod k dejanju. 
Prehod k dejanju je mogoč edino tako, kot bi skočili v šepetalčevo luknjo, pri čemer je šepetalec seveda subjektovo nezavedno.

Ali so primeri, ki jih uporabljam, simbolni?

Teh borromejskih vozlov ni lahko razkriti niti ponazoriti, kajti niti najmanj si jih ne predstavljamo.

Falos in literatura.

Joyce me zanima zato, ker poskuša to preseči; izjavil je, da bodo univerzitetni profesorji o njem razpravljali celih tristo let.

Na tem mestu ne morem analizirati vsega tistega, kar v Condillacovi filozofiji in drugod ta pojem odsotnosti kot modifikacije prisotnosti predpostavlja. 
Povejmo zgolj to, da določa drug operacijski pojem (klasično in iz prikladnosti postavljam tu nasproti operacijsko in tematsko), ki je prav tako odločilen za Esej: zasnovati in ponovno predočiti. 
Prav tako kot pojem nadomeščanja, bi bil lahko tudi pojem sledi določen drugače, kot to stori Condillac. 
Zasnovati ima zanj pomen "izraziti", "reprezentirati", "priklicati v spomin", "narediti prisotno" ("tako slikanje po vsej verjetnosti dolguje svoj izvor nujnosti snovanja naših misli in ta nujnost je nedvomno prispevala k ohranitvi jezika dejanja kot tistega, ki se ga je lahko najlažje naslikalo."). 
Znak se rodi sočasno z umišljanjem in spominom v trenutku, ko ga znotraj prisotne percepcije zahteva odsotnost objekta. 
("Kot smo videli, sestoji spomin zgolj iz zmožnosti, da se spomnimo znakov naših idej ali o koliščin, ki so jih spremljale; in ta zmožnost se izvaja le v toliko, kolikor preko analogije znakov /moj poudarek: ta pojem analogije, ki organizira celotno Condillacovo sistematiko, na splošno zagotavlja vse kontinuitete in še posebej kontinuiteto prisotnosti v odsotnosti, op. J.
D./, ki smo jih izbrali, in skozi red, ki smo ga vnesli med naše ideje, iz nekaterih naših trenutnih potreb izhajajo objekti, ki si jih želimo znova predočiti") (1, 11, poglavje IV, paragraf 39). 
To velja za vse rede znakov, ki jih Condillac razlikuje (arbitrarni, akcidentalni in celo naravni znaki, razlika, ki jo Condillac v svojih Lettres à Cramer niansira in na določenih mestih vanjo zopet podvomi). 
Filozofski postopek, ki ga Condillac imenuje tudi "ponovno predočiti", sestoji v tem, da se z analizo in neprestanim razčlenjevanjem ponovno obudi gibanje genetične izpeljave, ki vodi od enostavnega občutka in trenutne percepcije do kompleksne strukture reprezentacije: od izvorne prisotnosti do najbolj formalnega jezika računa.

Preden natančneje opredelim neizogibne posledice osnovnih potez vsake pisave (namreč: 1) prelom s horizontom komunikacije kot komunikacije zavesti ali prisotnosti ter prelom s horizontom komunikacije kot jezikovnim ali semantičnim prenosom pomena; 2) odtegnitev vsake pisave semantičnemu ali hermenevtičnemu horizontu, ki se, vsaj kot horizont smisla, pusti skozi pisavo razbiti; 3) nujnost, na nek način, odmika pojma polisemije od tistega pojma, ki sem ga ga drugod poimenoval diseminacija in ki je prav tako pojem pisave; 4) diskvalifikacija ali omejitev "realnega" ali "jezikovnega" pojma konteksta, katerega teoretsko opredelitev oz. empirično zapolnitev pisava v vsej strogosti naredi za nemožno in nezadostno) bi želel pokazati, da so poteze, ki jih lahko prepoznamo v klasičnem in ozko definiranem pojmu pisave, posplošljive. 
Veljale bi ne le za vse rede "znakov" in za vse govorice nasploh, ampak tudi, onkraj semio-lingvistične komunikacije, za celotno polje tistega, kar bi filozofija imenovala izkustvo, celo izkustvo biti: ki se imenuje "prisotnost".

Začnimo zopet s primerom agramatikalne Sinnlosigkeit. 
Kar zanima Husserla v Logische Untersuchungen, je sistem pravil univerzalne gramatike, a ne iz jezikoslovnega, pač pa iz logičnega in epistemološkega stališča. 
V pomembni opombi iz druge izdaje precizira, "V prvi izdaji sem govoril o 'čisti gramatiki', ime, ki je bilo mišljeno kot analogon Kantovi 'čisti znanosti narave' in kot takšno izrecno naznačeno. 
Toda v kolikor na noben način ne moremo trditi, da čista morfologija Bedeutungen zajame celotni splošni gramatikalni a priori - ker tako pomembni odnosi vzajemnega razumevanja psihičnih subjektov, na primer, vsebujejo lasten a priori - zasluži govor o čistem-logičnem gramatičnem prednost..." 
(Logische Untersuchungen, I. Teil, Untersuchung IV, Anmerkung 1)

Rekel bom "morda". 
Tu se je najprej potrebno sporazumeti o tem, kaj je s tem "dogoditi se" ali kaj je dogodkovnost dogodka, ki v svojem domnevno prisotnem in singularnem vzniku predpostavlja interveniranje izjave, ki je sama na sebi lahko le ponavljajoča in navedljiva struktura, ali bolje, ker zadnji besedi vodita k zmešnjavi, struktura, ki je iterabilna. 
Vračam se torej na to točko, ki se mi zdi fundamentalna in ki sedaj zadeva status dogodka nasploh, dogodka govora ali, skozi govor, status nenavadne logike, ki jo predpostavlja in pogosto ostane neopazna.

SIGNATURE

Jasno je, da kot so v fikcijskem govoru semantična pravila na način, ki ga moramo še analizirati, spremenjena oziroma suspendirana, tako so tudi v figurativnem govoru semantična pravila na nek način spremenjena oziroma suspendirana. 
Toda jasno je tudi, da se tisto, do česar pride v fikcijskem govoru, zelo razlikuje of jezikovnih figur in je od njih neodvisno. 
Metafora se lahko pojavi tako v nefikcijskem kot v fikcijskem delu. 
Zgolj zato, da bi imeli nekaj žargona, na katerega se bomo lahko oprli, recimo, da so metaforične rabe izrazov "nedobesedne", fikcijske izjave pa so "neresne". 
Da bi se izognili očitnim nesporazumom, dodajmo, da ta žargon ne implicira, kako pisanje fikcijskega romana ali pesmi ni resna dejavnost, temveč - naj ponazorim s primerom - kako avtor romana, ki nam pripoveduje, da zunaj dežuje, ni resno zavezan prepričanju, da je v času pisanja zunaj v resnici deževalo. 
V tem smislu fikcija ni resna. 
Nekaj primerov. 
Če bi zdaj rekel: "Pišem članek o konceptu fikcije," bi bila opazka resna in razumeti bi jo bilo treba dobesedno. 
Če bi rekel: "Hegel je mrtev konj na filozofskem trgu," bi bila opazka resna, toda razumeti bi jo bilo treba nedobesedno. 
Če pa bi na začetku zgodbe zapisal: "Nekoč je v odaljenem kraljestvu živel modri kralj, ki je imel prelepo hčer...," bi to bilo treba vzeti dobesedno, ne bi pa bilo resno.

(Za bolj temeljito predstavitev teh in podobnih pravil glej Speech Acts, 3. poglavje.)

Druga zanimiva značilnost fikcijske reference je v tem, da običajno niso vse reference v fikcijskem delu zaigrano dejanje referiranja; nekatera bodo resnične reference, kot v odlomku iz gospe Murdoch, ko referira na Dublin, ali v Sherlocku Holmesu, ko Conan Doyle referira na London, ali pa v navedenem odlomku, ko prikrito referira na Oxford ali Cambridge, vendar nam ne pove, na katerega ("eno naših velikih univerzitetnih mest"). 
Večina fikcijskih zgodb vsebuje nefikcijske elemente: poleg zaigranih referenc ma Sherlocka Holmesa in Watsona so v Sherlocku Holmesu resnične reference na London in Baker Street in Paddington Station; v Vojni in miru je zgodba o Pierru in Nataši fikcijska zgodba o fikcijskih osebah, toda Rusija iz romana Vojna in mir je realna Rusija in vojna proti Napoleonu je realna vojna proti Napoleonu. 
Kako preveriti, ali je nekaj fikcija ali ne? 
Odgovor nam priskrbi naša obravnava razlik med romanom gospe Murdoch in člankom gospe Shanahan iz New York Times. 
Test, ki nam pove, k čemu je avtor zavezan, je v tem, da pogledamo, kaj predstavlja napako. 
Če Nixon ne bi nikdar obstajal, se gospa Shanahan (in vsi mi) moti. 
Gospa Murdoch pa se ne moti, če Andrew Chase-White ni nikdar obstajal. 
Če gresta Sherlock Holmes in Watson z Baker Street na Paddington Station po poti, ki je geografsko nemogoča, bomo vedeli, da je Connan Doyle ustrelil kozla, četudi tega ni naredil v primeru, če veteran iz vojne v Afganistanu, ki ustreza opisu gospoda Watsona, M.
D., ni nikdar obstajal. 
Deloma so nekateri fikcijski žanri opredeljeni z nefikcijskimi zavezanostmi, ki so vključene v fikcijsko delo. 
Razlika med denimo naturalističnimi romani, pravljicami, znanstveno fantastičnimi deli in nadrealističnimi zgodbami je deloma opredeljena z mero, v kateri je avtor zavezan predstavitvi obstoječih dejstev, bodisi da gre za specifična dejstva o mestih, kot sta London in Dublin in Rusija, bodisi da gre za splošna dejstva o tem, kaj ljudje lahko naredijo in kakšen je svet. 
Na primer: lahko sprejmemo, da Billy Pilgrim prispe na nevidni planet Tralfamadore v mikrosekundi, kajti to je v skladu z znanstvenofantastičnimi elementi Klavnice 5, če pa naletimo na tekst, ker se isto zgodi Sherlocku Holmesu, bomo vedeli vsaj to, da tekst ni v skladu s korpusom prvotnih devetih zvezkov zgodb Sherlocka Holmesa.

X

FRANCIJA

Francoska feministična misel je bila dolgo razklana med aktivistične in materialistične tokove MLF-a (Mouvement de la Libération des Femmes), med psihoanalitični diskurz, poznan po vplivni skupini psych et po, ki se je sama vedno opisala za "postfeministično", in med vplivne poststrukturalistične teoretike. 
Za mnogo francoskih univerzitetnih študentk je maj 1968 prinesel prvo politično prise de conscience. 
Do jeseni 1968 se je v Parizu, Lyonu in Toulousu izoblikovalo nekaj skrajnih ženskih skupin. 
Najbolj vplivna med njimi je bila Psychoanalyse et politique (skrajšano psych et po), ki so jo prvotno sestavljale ženske s Sorbonne. 
Njihova karizmatična voditeljica in govornica je bila psihoanalitičarka Antoniette Fouque, izvirna pisateljska zvezdnica Hélcne Cixous, romanopiska in profesorica na Vincennesi, glavna financerka pa je bila Sylvia Boissonas, članica bogate industrialne družine, ki je financirala založbo éditions des femmes in pariško knjigarno des femmes. 
Že od začetka je psych et po prezirala feminizem kot "buržujsko avantgardo, ki v obrnjeni obliki ohranja vladajoče vrednote". 
Namesto tega so trdile: "Če kapitalizem temelji na delitvi dela po spolu, temelji žensko prizadevanje na razliki spolov. 
Edini diskurz o seksualnosti je psihoanalitični diskurz. 
Torej se mora žensko stremljenje iz nuje ukvarjati z dialektičnim razmerjem med historičnim materializmom in psihoanalizo." 
New French Feminisms (ur. 
Elaine Marks in Isabelle de Courtivron; Amherst: University of Massachusetts Press, 1980), str. 117-18.

Bela hiša v svojem odgovoru Roginu seveda ni odgovarjala na teoretičen problem, temveč na implikacijo (podano v Roginovem eseju), da predsednik nekako ni povsem pojasnil, da citira, ali pa da se je tega zavedal in se je odločil, da citatov ne razkrije kot citate, da bi s tem lahko tako vzbudil močnejši vtis. 
Po eni verziji je nekakšen mesečnik, po drugi pa plagiator. 
Da bi se tem implikacijam izognil, je moral predstavnik Bele hiše na plan spraviti razliko, ki jo je bil pred tem sam pobil.

Izjave predstavnika Bele hiše so bile površne in ad hoc, toda refleksija tu ni bila potrebna za reprodukcijo kompleksne dialektike razlikovanja in identitete, ki so jih njegove izjave vzbudile. 
Njegova dialektika je bila prepričljiva prav zato, ker ni posledica poglobljene misli. 
Za ločitev meja umetnosti od subverzije teh meja je namreč potreben precejšen intelektualni napor, napor, ki ga ponazarja prav delo Jamesona ali Lyotarda. 
Toda posledica takega napora je, da se povzdigne prav nad tistimi fenomeni, ki jih želi analizirati. 
Ali, še bolje: da se povzdigne nad fenomen odnosa med umetnostjo in o koliškimi diskurzi v kapitalistični kulturi. 
Prav ta lahkotna invokacija dveh protislovnih pogledov na umetnost je značilnost ameriškega kapitalizma v poznem dvajsetem stoletju, povzročile pa so jo dolgoročne tendence odnosa med umetnostjo in kapitalom. 
Tako je v istem trenutku, ko je bilo delavno razlikovanje med estetskim in kapitalom postavljeno, le-to tudi že izničeno.

Kar torej potrebujemo, je primer, ki združuje rekreacijo ali zabavo, estetiko, javno sfero in privatno lastnino. 
Ker sem literarni kritik, zame najbolj očarljiv primer ni primer politične kariere ali narodnega parka, ampak roman.

Po Beissnerju je zahteva uredniške predstavitve razvoja kompozicije in popravkov teksta navdahnila pretanjenejše razmišljanje o statusu in funkciji tekstovnega aparata v kritičnih izdajah ter izvabila nove oblike. 
Tradicionalna izdajateljska dolžnost, odpraviti skvarjen tekst, je, obratno, postal pomemben stranski rezultat. 
A vseeno so tradicionalisti zahtevali, da se je s koncepti kot tekstovna napaka (Textualfexler) potrebno ukvarjati ločeno. 
'Tekstovno napako' so strogo opredelili tako kot kvaliteto (kot zapreko, npr. "očitna tiskarska napaka") kot trajno lastnost, kot priznanje, da se je tekstovna napaka pojavila med samim aktom popravljanja (npr. transmisijsko branje imamo lahko za kvarljivo, toda navsezadnje gre za avtentičen in avtoriziran tekst). 
Takšno definicijo tekstovne napake lahko vidimo kot posebno instanco vseprisotne predpostavke o obsegu, do kod seže merodajnost tekstnega kritika in urednika; odvisna je od kritične interpretacije. 
Še več: kritična interpretacija ni več interakcija med avtorjem in kritikom, ampak interakcija med tekstom in kritikom. 
Zato se - drugače kot angleško-ameriška, na avtorja usmerjena tekstovna kritika - osredotoča na integriteto zgodovine teksta, na strukturalno pogojenost tekstov in njihovih različic, na uravnovešenje in nevtraliziranje (če ne že kar izključitev) kritične interpretacije avtorjeve namere kot principa, ki naj narekuje izdajateljsko proceduro.

