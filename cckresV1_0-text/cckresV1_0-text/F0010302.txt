Govorimo o preiskavah pri prebolenem uroinfektu pri otrocih. 
Kot navaja prim. Anton Kenig, predlagatelj nove metode UMCG, ki kot specialist pediater in specialist radiolog na pediatrični kliniki v Ljubljani vodi enoto za radiologijo in ultrazvočno diagnostiko, je »vnetje sečil eno najpogostejših bakterijskih vnetij, s katerimi se srečujemo pediatri. 
Vedeti moramo, da je uroinfekt lahko zgodnje opozorilo, da so pri otroku prisotne prirojene anomalije sečil. 
Zato je take otroke treba diagnostično obdelati. 
Mnenja o tem, katere preiskave in v kakšnem zaporedju je treba opraviti, pa so različna.«

Seveda ne smemo spregledati svetlih primerov naše šole, zlasti v osnovnih šolah, ki dosegajo zelo pozitivne rezultate in dokazujejo, da bi šola lahko bila v povprečju še veliko boljša; med njimi so zdrave šole, ekološke šole, šole Unesco, program Razvijanje pozitivnega samovrednotenja v šolskem okolju, razni projekti proti nasilju, projekt učitelj kot svetovalec učencem itd. 
Žal pa posamezni navdušenci na šolah ne morejo doseči takšnega učinka, kakršnega bi, če bi mogli to razdrobljeno prizadevanje povezati v celoto. 
Prav tu se kaže prevelika togost šolskega sistema, šolske oblasti pa morda zapravljajo dragoceno priložnost.

Kot je poročal radio v glavnem mestu Južnoafriške republike Johannesburgu, se je v eni od bank v mestnem središču zgodila nenavadna nesreča: stranko je pičila kača. 
Skupaj s še štirimi strupenjačami jo je v torbi prinesel menda neki obiskovalec, ki je bil, kot domnevajo, nezadovoljen z bančnimi storitvami.

