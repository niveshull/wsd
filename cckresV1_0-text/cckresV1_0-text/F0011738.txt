Šola bo kot nadstandard še vedno lahko izvajala daljše šolanje. 
To se mi zdi prav, saj tisti, ki se želijo posvetiti glasbi, odidejo v umetniške gimnazije, ljubitelji, ki želijo dlje časa obiskovati glasbeno šolo, pa po novem ne bodo več v breme državi, meni Tomaž Buh. 
Koliko bo treba plačati za nadstandard, še ni jasno. 
V glasbene šole se bodo lahko vpisovali otroci, srednješolci, študentje in odrasli, saj je določena le priporočljiva starost vpisa. 
Tudi umetniške gimnazije, je poudaril Franci Okorn, poleg rednih oddelkov sprejemajo dijake splošnih srednjih šol, ki se želijo vzporedno glasbeno izobraževati; prihodnje šolsko leto jih bodo, sodeč po razpisu, vpisali 150. 
Franci Okorn je zavrnil tudi očitke, da bodoči učenci glasbenih šol ne bodo usposobljeni za igranje v ljubiteljskih zasedbah, saj je v novih učnih načrtih poudarek prav na nastopih, komorno-orkestralni igri in igranju v orkestru.

