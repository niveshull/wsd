Grand hotel Bernardin (Kongresni center, Dvorana Evropa), Obala 2, Portorož

Župan Občine Piran Peter Bossman je v izjavi za medije dejal, da je zanj osebno in za piransko občino velika čast, da jih je obiskal predsednik republike. 
Med večjimi projekti, ki so jih predstavili tudi predsedniku Türku, pa je izpostavil obnovo piranskega ribiškega pristanišča, ki bo predvidoma zaključena v mesecu maju, ter obnovo objekta Obalnih galerij Piran. 
Tudi sam je poudaril pomen socialnega podjetništva, za katerega skrbijo v njihovi občini. 
Spomnil je, da prav danes državni zbor obravnava zakon o socialnem podjetništvu, in dodal, da je Občina Piran na tem področju že en korak pred državo.

Soproga predsednika republike je bila pozorna tudi na uporabo materialov, ki so večinoma reciklirani iz odpadnih surovin. 
"Tak material je že sam po sebi dovolj zgovoren, ko je predelan z naivno otroško domišljijo, pa je še toliko bolj dragocen. 
Marsikdo od učencev, ki danes tukaj razstavlja, bo verjetno razvil svojo osebnost in naravo tudi s pomočjo risanja. 
Vsak tak otrok bo imel več možnosti in priložnosti, da najde pot do lepše prihodnosti. 
Vsi, ki se srečujejo s to šolo slikanja, bodo imeli zaradi posebne pozornosti učiteljev in mentorjev v prihodnosti pozitivno izkušnjo za sožitje, za navezovanje kontaktov z drugimi in za novo kulturo," je še dodala gospa Barbara Miklič Türk v zaključku nagovora.

spoštovani predstavniki Trgovinske zbornice Slovenije,

Vendar mi dovolite, da najprej povem, da letos obeležujemo tudi 40. obletnico podpisa prve kolektivne pogodbe na ozemlju Republike Slovenije, sklenjene med delavci in zasebnimi delodajalci na področju obrti in gostinstva v tedanji Sloveniji. 
Ob tej obletnici se velja zamisliti. 
Imamo tradicijo, ki je pomembna, kajti tedanja kolektivna pogodba ni bila rezultat formaliziranega dvostranskega ali tristranskega dialoga socialnih partnerjev, bila pa je posledica zavedanja odgovornih lastnikov obrtnih delavnic in podjetij, da je treba »določiti osnovo za minimalno ceno dela« in tako izločiti tiste zaposlovalce, ki svojih zaposlenih niso dobro plačevali. 
Bila je tudi posledica zavedanja, da zadovoljni zaposleni pomenijo dobro opravljeno storitev ali dobro izdelan izdelek, pomenila pa je tudi graditev pripadnosti pri zaposlovalcu in s tem tudi graditev ene izmed temeljnih osnov za obstoj in razvoj podjetja. 
To so pomembni ekonomski vidiki pogodbe pred 40 leti. 
Dodati pa je treba, da kolektivna pogajanja in dialog predstavljajo zagotovilo človekovega dostojanstva in človekovih pravic. 
Vse to – ekonomske učinke, privrženost podjetju, zagotavljanje človeškega dostojanstva in človekovih pravic – potrebujemo tudi danes.

v veliko čast mi je, da sem bil povabljen, da spregovorim na tem pomembnem dogodku, pa tudi že prej, ko sem bil konzultiran o tem, na kakšen način pristopiti k vprašanju morale, šole in družbe v naših časih. 
To niso lahki časi in vprašanja, o katerih boste danes razpravljali, so zahtevna vprašanja. 
Zato se mi je zdelo prav, da sprejmem ta izziv, vendar da ga sprejmem na način, da tudi sam predlagam način obravnave. 
Zato se mi je zdelo najprimerneje, da razpravljate o teh vprašanjih vi in da se razprave udeležujemo tudi drugi, ki imamo kakšno misel. 
Od tod tudi format današnjega pogovora in veseli me, da je v pripravi postalo mogoče, da bomo imeli danes kar nekaj referentov, ki bodo osvetlili zelo pomembna vprašanja, ki zahtevajo ustvarjalne odgovore. 
Hkrati pa vsi skupaj vemo, da bodo ti odgovori zahtevali veliko dela in veliko napora za udejanjanje v praksi.

To pa seveda ne pomeni, da ni velikih, morda odločilnih nalog na ravni družbe kot celote in na ravni države. 
Seveda kot predsednik republike o tem precej razmišljam in pravzaprav poti do rešitev niso neznane. 
Vemo, kaj je treba storiti na ravni države. 
Na ravni države moramo razumeti tisto, kar nas je učil v Nikomahovi etiki že Aristotel, ko je poudaril, da je iluzija misliti, da je človek sam po sebi, s svojim rojstvom že etično bitje, da je to bitje, ki ga označujejo človeške vrline. 
Te vrline niso prirojene. 
Te nastanejo in se v človeka vsadijo z dobro vzgojo in dobrimi zakoni. 
Dobri zakoni so potrebni in te moramo ne samo oblikovati, ampak tudi uveljavljati. 
Potrebujemo boljše pravosodje, kot ga danes imamo, in večjo sposobnost reševanja primerov, ki pristanejo pred sodišči.

Toda velik del nalog je tudi pred šolo. 
Za krepitev njene vloge potrebujemo kritično maso dobrih zgledov in, kot sem dejal, brez angažiranja posameznika ne more biti moralnega napredka. 
Vendar šola kot organizacija in kot sistem lahko naredi veliko. 
Najprej se mi zdi, da je treba razmisliti o naslednjem – znanje, realno znanje moramo vsi promovirati kot veliko vrednoto, kot vrednoto, za katero se je treba potruditi in do katere je treba priti. 
To je bilo vedno težko. 
To je na svoj način težko v času interneta, ki omogoča, da ljudje zelo hitro pridobijo nekaj informacij in se dokopljejo do nečesa, kar je navidezno znanje. 
Danes je težko biti učitelj, kajti učitelj mora znanje razvijati tako, da je dovolj kompletno, da je dovolj utrjeno, da je dovolj trajno. 
To ni lahka naloga in internet je ni naredil lažje. 
Naredil jo je zahtevnejšo.

Vaša srečanja so pomembna in zanimiva že zato, ker združujejo dve pomembni področji človeškega bivanja, pravo in medicino, ter ugledne strokovnjake, ki vsak s svojega področja osvetljujete pomembne in zanimive vidike teh dveh strok in znanstvenih disciplin. 
Obe disciplini neposredno vplivata na življenje in kvaliteto človeške eksistence. 
Od tod njuna velika pomembnost in veliko družbeno in javno zanimanje zanju. 
Letos praznujete dvajseto obletnico srečanj zdravnikov, pravnikov in drugih strokovnjakov, ki jih to področje zanima. 
Iskrene čestitke in zahvala za to obletnico in za vse delo, ki ste ga že do sedaj opravili!

Pri tem predsednik republike opozarja tudi na pomen angažiranja civilne družbe, državljank in državljanov ter vseh drugih prebivalcev Slovenije.

V zadnjih letih smo bili priča številnim aferam v zdravstvu, najbolj je odmevala zgodba staršev dvanajstletnega Bora Nekrepa, ki so se obrnili tudi na vas. 
Ta tragična zgodba, ki je predvsem zgodba o odgovornosti zdravnikov in njihovem odnosu do bolnikov, še vedno ni končana. 
Kako jo dojemate vi?

Z akcijo Moj zdravnik revija Viva podpira tudi ambulanto za osebe brez zdravstvenega zavarovanja, v katero prihaja vse več novih pacientov. 
Če je bilo v prvih letih med njimi največ brezdomcev in izbrisanih, je zdaj vse več odpuščenih delavcev in njihovih družin. 
Tovrstne ambulante bi načeloma morale biti kratkotrajen projekt, vendar vse kaže, da bodo pri nas postale stalnica. 
Vas to skrbi?

Pred dvema letoma sem obiskal ambulanto Pro bono v Ljubljani in se vsem zahvalil za delo, ki ga opravljajo. 
Podobna ambulanta deluje v Mariboru, zametki so tudi v drugih slovenskih krajih. 
Skratka, ambulante Pro bono so zelo zanimiv kazalnik zdravniškega prostovoljstva. 
Žal kažejo tudi na to, da sistem ni popoln in da so še vedno ljudje brez ustrezno urejenega zavarovanja, čeprav je sistem naravnan tako, da naj bi to omogočal vsem. 
Menim, da bodo tovrstne ambulante potrebne tudi v prihodnje, saj nekateri nimajo moči, da bi si uredili ustrezno zavarovanje, in raje poiščejo pomoč v takšni ambulanti, ki so je vajeni, poleg tega lahko pridejo, kadar hočejo, in jih tam obravnavajo z razumevanjem. 
V Ljubljani in še kje imajo tudi prostor, kjer se lahko okopajo, oskrbijo jih z oblačili, marsikje dobijo tudi prigrizek. 
Seveda me to, da so tovrstne ambulante sploh potrebne, skrbi. 
Toda na drugi strani sem izredno vesel, da obstajajo in da opravljajo nadvse pomembno delo, ki ga sicer ne bi opravljala nobena druga zdravstvena ustanova, in to je dobro.

Predsednik republike dr. Danilo Türk je bil v torek, 29. marca 2011, operiran na kliniki v avstrijskem Innsbrucku. 
Predsednik republike po operativnem posegu uspešno okreva in bo predvidoma prihodnji teden že normalno opravljal svoje dolžnosti.

Kot enega od neizkoriščenih virov je predsednik izpostavil uporabo lesa pri gradnji in pri ogrevanju s pomočjo lesne biomase. 
Poudaril je, da bi morala Slovenija, ki je bogata z gozdovi, razvijati tehnologije, znanja in gradbene tehnike, ki bodo omogočile, da bomo to naše naravno bogastvo izkoriščali na najboljši možen način. 
Predsednik je spregovoril tudi o problemih, s katerimi se sooča slovenski gradbeni sektor. 
Gradbeni sektor moramo videti v vseh njegovih povezavah z našim prihodnjim razvojem, zato moramo po besedah predsednika storiti več za prestrukturiranje gradbenih podjetij in za podporo tistim podjetjem, ki bodo čim bolje povezovala tehnološke inovacije, nove tehnike gradnje in nove načine uporabe našega lesnega in drugega naravnega bogastva.

Marie Curie je kot mlada znanstvenica iz Vzhodne Evrope naredila znanstveno revolucijo v Parizu. 
Zato je v tem tudi velika sporočilnost za Evropo, ki mora po besedah predsednika razvijati enotni evropski raziskovalni in intelektualni prostor na tak način, da ji bo omogočil kreativno pomembno vlogo v prihodnje.

