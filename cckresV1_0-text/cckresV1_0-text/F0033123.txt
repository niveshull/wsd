Brez dvoma bodo programerji v Delphiju že prvi dan po predstavitvi njegove različice za Linux sposobni ustvarjati namenske programe zanj. 
Mnoge od njih bodo zelo hitro nastale na osnovi že razvite kode, ki jo bo treba prečistiti specifičnih klicev storitev operacijskega sistema, nadomestiti pa bo treba tudi nekatere spremenjene gradnike, npr. tiste za dostop do zbirk podatkov ali dodatne gradnike, kupljene pri neodvisnih razvijalcih. 
Zaradi tega je zelo pomembno dejstvo, da prek 500 izdelovalcev programskih gradnikov že od 20. marca letos pripravlja različice svojih izdelkov za Kylix.

Program LANguard 3.0 je pripomoček, s katerim učinkovito nadzorujemo dogajanje v krajevnem omrežju. 
Namestimo ga zelo preprosto potrebujemo samo računalnik s sistemom Windows NT 4.0 ali Windows 2000, priklopljen v omrežje tako, da »vidi« celoten promet po internetni povezavi. 
To pomeni, da mora biti priklopljen na primer na isti razdelilnik kot usmerjevalnik. 

