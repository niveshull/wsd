»Jaz sem Mefisto, ona pa Faust, ali vsaj Marjetka. 
O tem bi se dalo razpravljati […]. 
Skrivnost zakonske ljubezni je namreč v tem, da si kar naprej podajamo svoje umazane duše,« pravi o svojem zakonu z Marto profesor Jurij, eden od treh likov, vpetih v ljubezenski trikotnik. 
V spalnici, »kjer se vse začenja in vse konča«, kjer »zares padajo vse meje, vse pregrade in vse maske«, kjer »je vse dovoljeno«, se skozi prelomno soočenje med zakoncema in ljubimcem razkrivajo dolga leta zamolčane zamere, razkorak v pričakovanjih vpletenih in razumevanju ljubezni oziroma zakonskega življenja. 
Spalnica, prostor čutnosti in erotike, v »usodni« noči postane prizorišče čustvenih manipulacij, izmikanj in preigravanja vlog. 
Pozicije moči in nadvlade se med liki vseskozi menjavajo, in kar se zdi kot razkritje ali dokončna resnica, se kmalu izkaže za psihološko igra(čka)nje, laž ali vsaj za utvaro. 
Spalnica ali Sveti Jurij ubija zmaja je drama presenetljivih obratov, zapletenih ljubezenskih odnosov in kompleksnih likov; v crescendu izpovedi in čustvenih izlivov nas v duhu dramatike absurda na koncu znova pripelje na začetek – tisto, kar zakonca razdružuje, ju hkrati tudi veže in dela neločljiva. 
Se je med njima res zgodilo kaj prelomnega in usodnega ali pa gre le še za en »prizor iz zakonskega življenja«?

Stolp je občuteno, motivno in jezikovno dodelano ter zaokroženo delo o prepletu umetnosti in stvarnosti; je faktografiji zvest ter hkrati razgiban in napet prikaz življenja znamenitega nemškega pesnika Johanna Christiana Friedricha Hölderlina, pa tudi drama o Pesniku, ki svoje življenje preliva v poezijo, le-ta pa pronica v njegovo bivanje. 
Meja med obema svetovoma je vse bolj zabrisana, navdihujeta se in do neobvladljivosti vdirata drug v drugega …

gledališče nedaleč od naše meje. 
To je veja, ki se je v zgodovini zlomila že dvakrat. 
Prvič so jo uničili ognjeni zublji, a se je obrasla in ozelenela. 
Pa so jo finančne težave zlomile še drugič. 
Srčno verjamem in si želim, da bi se spet ozaljšala z zelenjem in plodovi ter zaživela v tem negotovem, razburkanem času, ko se vse vrti v krogu od enega protesta do revolucije in vojn. 
Negotove politične razmere nam ne smejo vzeti tega sveta, sveta umetnosti, in hrama, ki človeku lahko pomeni zatočišče. 
Zagotavlja mu duševno ravnotežje, ljubezen do sočloveka in do miru.

Andrés Valdés, profesor pantomime in mima iz Ljubljane, se je rodil v Havani, Kuba. 
Prvič je nastopil pred številnimi gledalci v četrtem letu starosti kot plesalec v cirkusu. 
Zatem se je njegovo sodelovanje v ansamblih pred publiko ni ustavilo: najprej je kot plesalec-igralec nastopal na številnih otroških prireditvah, po končani igralski akademiji pa se je začelo njegovo potovanje in gostovanje po svetu. 
Najprej je odpotoval v Mehiko, kjer je uspešno nastopal v različnih kulturnih ustanovah. 
Leta 1958 se je odpravil v Ameriko in nastopal v ansamblu iz Kube, kot komik. 
Po dveh letih se je odločil za pot v Evropo, kjer je v Parizu postal učenec največjega umetnika pantomime Etiennea Decrouxa in nekaj časa tudi asistent znanega pantomimika Marcela Marceaua. 
Leta 1964 ga je pot zanesla v Ljubljano, kjer je tudi ostal. 
V slovenski kulturni prostor je prinesel takrat novo zvrst umetnosti, sodobno pantomimo. 
S svojim znanjem in izkušnjami je s to zvrstjo pričel dolgotrajen proces bogatenja in širjenja okvirov slovenskega kulturnega prostora, tudi kot svetovalec za gib v mnogih slovenskih gledaliških hišah. 
Leta 1982 se mu je pridružila njegova učenka in kasneje asistentka in sodelavka Jana Kovač Valdés. 
Od tega leta dalje je v svoj repertoar dodal vrsto uspešnih predstav, namenjenih predvsem odrasli publiki. 
Zadnjih nekaj let pa se poleg pedagoškega dela intenzivno ukvarja z ustvarjanjem za otroke. 
S svojim poznavanjem otroške psihe in bogato domišljijo, je ustvaril vrsto predstav za predšolsko, šolsko in srednješolsko mladino. 
Tekst za vse pravljice si je izmislil sam, v sodelovanju s svojo učenko in sodelavko Jano Kovač Valdes. 
Vrsta nagrad, ki jih je v letih svojega umetniškega in pedagoškega delovanja dobil, so potrdilo in dokaz, da pantomima ni “nekaj posebnega”, temveč preprosto - gledališče.

Jessica Kaahwa je verjame v »učenje z delom«. 
Med njene človekoljubne dejavnosti sodi tudi ustanovitev centra za osirotele otroke na njenem posestvu v Ugandi, kjer preživi veliko prostega časa in se posveča otrokom s potrebami po varnosti in pripadnosti.

Po skoraj štirih desetletjih dobivamo Slovenci nov pregled slovenske dramatike od 17. stoletja do leta 2000, saj je znamenita Slovenska dramatika Franceta Koblarja izšla že v začetku sedemdesetih let prejšnjega stoletja. 
Avtorica Malina Schmidt Snoj prepleta izbrane dramatike in njihova dela z osebnimi osvetlitvami opusov ter vseskozi, v naprej in za nazaj, opozarja na značilno tematsko, motivno in formalno problematiko, kakršna se pojavlja v slovenskem času in prostoru, omenja pa tudi zglede evropske drame, ki so odzvanjali pri nas. 
V tem nadvse pomembnem delu je tako mogoče skozi avtoričine oči dobiti zaokrožen in specifičen pogled na obravnavano snov. 
S širokopoteznim zamahom in poljudnoznanstveno zasnovo je avtorici uspelo napisati knjigo, ki bo zagotovo pomembna novost tako za strokovno kot tudi za šolsko in širšo kulturno javnost.

Knjiga je izšla s finančno pomočjo ministrstva za kulturo in Javne agencije za knjigo.

Prostor je potreben zaradi dostave materiala gostujočih predstav.

