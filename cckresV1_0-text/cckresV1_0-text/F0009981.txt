V zadnjih letih so na ledeniku precej posodobili sistem žičnic, saj so zgradili tri nove žičnice, in sicer kabinsko žičnico iz doline, ki ji sledita dva ledeniška avtobusa (Gletscherbus), ki vozita od 2100 do 3250 m. 
Na ledeniku pridejo z enim najvišje ležečih half-pipom na svoj račun tudi deskarji.

Europa-Sportregion Kaprun-Zell am See 

Na celotnem območju Savojskih Alp živijo pretežno od turizma, zato vanj tudi ustrezno veliko vlagajo. 
Videti je, da še posebno veliko truda posvečajo urejenosti mest, saj skoraj nikjer ni videti papirčkov, okna pa so polna rož. 
Z lepo okolico, urejenostjo in gostoljubnostjo so zato vse bolj priljubljen počitniški cilj.

Na Rarotongi je ponoči še bolj živahno kot čez dan. 
Ko zaide sonce, vročina in vlaga postaneta za spoznanje znosnejši in zabava se lahko začne. 
Polinezijci nasploh slovijo kot odlični plesalci in prebivalci Cookovih otokov pri tem niso izjema. 
Njihov ples je hiter, divji in erotičen. 
Glasbeniki ustvarjajo ritem na bobnih, izdelanih iz izdolbenih drevesnih debel, ki jim pravijo pate, prav tako kot plesalci pa so oblečeni v zanimive kostume izdelane iz slame, rož, morskih školjk in perja. 
Pomanjkljivo oblečene plesalke zapeljivo migajo z boki, mišičasti fantje pa nekoliko bolj agresivno poskakujejo v ritmu bobnov. 
Ozračje je magično in nabito z energijo. 

Za potnike, ki nameravajo potovati po Južni Afriki sami, je verjetno najboljši način, da priletijo v Johannesburg in si najamejo avto. 
To lahko storijo na mednarodnem letališču in potujejo po državi, ne da bi obiskali mesto. 

Vendar pa je Tbilisi kljub svinčeni preteklosti in ne najbolj rožnati prihodnosti še vedno eno arhitektonsko najlepših mest nekdanjega rdečega imperija. 
Toda kaj je od mesta, ki leži na stičišču toliko različnih kultur, sploh pričakovati? 
Kljub zanemarjenosti ima staro mesto to srečo, da so ga simboli plehke potrošniške kulture z zahoda obšli in se v zadnjih desetih letih naselili v novejših delih Tbilisija. 
Življenje teče umirjeno, brez pretirane naglice, celo promet je redkejši. 
Prebivalci so se umaknili v svoje hiše ali pa v hlad številnih manjših parkov, kjer moški radi vržejo kakšno partijo kart ali pa se predajo čarom kraljevske igre na 64 poljih. 

