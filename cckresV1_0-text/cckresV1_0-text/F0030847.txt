Obravnava te točke dnevnega reda se je zelo zavlekla, kar pomeni, da ljubljanski mestni potniški promet lahko računa na podražitev prevozov šele aprila. 
Hkrati bo po vsej verjetnosti potrebna precejšnja inovativnost sklicateljev sej mestnega sveta, saj se zaradi kar nekaj nedokončanih rednih sej pred njihovo sklenitvijo ne more začeti tista, na kateri bi odločali o osnutku letošnjega proračuna. 
Ni pravega upanja, da bodo prav hitro sklenjene točke, ki jih morajo še obravnavati v okviru že nekajkrat prekinjene oziroma preložene seje, saj so na dnevnem redu predlagana merila za plače ravnateljev in direktorjev javnih zavodov, javnih gospodarskih zavodov, javnih skladov in agencij, merila za plače direktorjev javnih podjetij, pa določitev višine dela plače za delovno uspešnost direktorjev javnih zavodov s področja kulture ter glede letne nagrade za uspešno poslovanje direktorjev javnih zavodov s področja kulture, o čemer smo že poročali prejšnji teden. 
Prav zato so mnogi prepričani, da bodo že danes že sklicano redno sejo o proračunu prekvalificirali v izredno, kar pomeni, da naj bi mestni svet o proračunu lahko razpravljal že prihodnji teden.

Doma je družabnejše

Kranj

18.30 Rušilni vod: Stolpnica

