Page 2

Page 30

Očitno dovolj, da ste v zadnjem romanu pri opisovanju Bogote na začetku in koncu romana opazno spremenili stil, ki spominja na magični realizem. 
Ta del je nastal po naključju in moram reči, da sem z njim kar zadovoljen. 
Od začetka sem hotel roman postaviti prav v Južno Ameriko, a sem hitro zadel ob blokado, ker sem jo premalo poznal, premalo sem poznal navade teh ljudi, da bi lahko skozi nekega južnoameričana speljal neko svojo zgodbo. 
Tako sem se vrnil kar v Slovenijo, za trenutek skočil še na Češko, v Pardubice in potem spet nazaj v Bogoto. 
Torej niste Karl May, da bi lahko pisali o tistem, česar ne poznate, in ne o mestih, v katerih niste bili? 
Karla Maya kar cenim. 
Če pomislimo, kako je pisal o Divjem zahodu in vse to napisal v nekem nemškem zaporu, ne da bi kdaj od blizu povohal Indijance in kavboje ... 
Jaz tega ne bi mogel. 
Kaj vem, morda sem preslab lažnivec. 
In premalo domišljije? 
Ne, s tem se ne morem strinjati. 
Lahko rečem, da je zgodba romana Ata je spet pijan v celoti izmišljena. 
Nimam otroka, ne vozim avta, nisem izterjevalec, nikogar nisem mučil, nikogar nisem ubil, tako, da res ne vem, kakšni so ti občutki, sem si jih pa poskušal predstavljati; tukaj menda že gre za nekakšno vrsto domišljije, ki pa je vpeta na stvari, ki jih poznam. 
Saj ne morem pisati kot Ellis o nekem japijevskem življenju, pravnikih, o vseh teh firmah, podpisanih oblekah in kravatah ... 
Pa čeprav so vas ob izidu romana Patosi primerjal celo z Ellisom. 
Te primerjave nisem zapazil. 
Redkokdaj zasledim kako svojo kritiko. 
Večkrat se zgodi, da me kdo potreplja po rami in mi pove svoje mnenje. 
Zato ste na zavihek Patosov »o življenju in delu avtorja« napisali, da ste v življenju prejeli »dve ustni pohvali«. 
Mislim, da jih je bilo celo več. 
(smeh) To je bil pač štos. 
Ljudje se tako radi pohvalijo s tem, kaj vse so v svojem življenju že naredili, tako da sem se malo ponorčeval iz te prisrčne lastnosti. 
Flash Royal je imel na naslovnici magično in za slovenske razmere precej redko oznako bestseller. 
Glede na to, da ste bili v tistem času urednik Karantanije, ki je izdala ta roman ... 
Zdaj vam lahko povem, kako je bilo zares s tem. 
Lastnik založbe je mislil, da je

In krog oboževalk? 
Recimo. 
Nikoli pa nisem stremel k temu, da bi zadovoljil kakega, ki sedi v svojem fotelju na Društvu pisateljev, to pa res ne. 
Tudi temu ne bi rekel kako uporništvo. 
Ljudem rad povem tisto, kar se meni zdi zanimivo. 
Rad sem glavni v družbi, jebiga. 
Anekdotičen tip. 
Torej sta narcisoidnost in egotrip sestavni del še tako posvečene pesniške duše? 
Ne verjamem nikomur, ki govori, da piše samo zase, zato, da svoje zapiske kdaj vzame iz predala in si jih ogleduje ... 
Pet let sem bil urednik založbe in vem, kakšni tipi so prihajali tja ... 
(nasmešek) Zakaj hudiča iščejo založnika, če pišejo samo zase? 
Gotovo gre za močen egotrip, pa tudi – mislim, da najbolj užališ pisatelja tako, da mu zavrneš rokopis. 
Če ti nekomu, ki je dvajset let pisal svoj roman, rečeš, da je to navadno sranje, potem je to tako, kot če bi mu rekel, da je vse njegovo življenje navadno sranje. 
Mislim, da je to veliko večji egotrip kot igralski, z igralcem ima skupno to, da se pač rad nekje pojavljaš. 
»Drhtela je. 
Pa to, dragi moji, ni bila gripa, da se razumemo, ampak ej, jaz, Ata Čatko. 
Dasa.« 
Ali kreatorju zgodbe kdaj spodleti tisto, kar njegovemu junaku vedno uspeva? 
Mislite v posteljnih prigodah? 
Sem že tudi zatajil, ampak se redko zgodi. 
Se kdaj zgodi, da vas literarne navdušenke preveč identificirajo z vašim junakom? 
Hm, saj sem rekel, da imamo literati podoben egotrip kot ostali v šovbiznisu. 
Oboževalke spadajo zraven. 
Ne vem, morda se jim to zdi nekaj strašno romantičnega. 
Včasih kakšno tudi spodnese. 
Imel sem primer, ko se je ena začela obnašati kot Glenn Close v Usodni privlačnosti. 
Ni mi skuhala zajca, je pa zato moji ženski poslala pismo. 
Ker je dekle na dokaj visokem družbenem položaju, zaenkrat ne bi posegal v njeno zasebnost, čeprav je ona posegla v mojo. 
Junij, 2002

sem bil grozen. 
Rekli so mi, da sem bil kot dodaten igralec v ozadju, ko sem divjal okrog, si pulil lase ... 
Kadar sediš za računalnikom, zapelješ besede na določen način, sestavijo se ti po določeni logiki, ko pa igro postavijo na oder, pridejo na dan tudi napake, ki si jih naredil ... 
In tega ni fino poslušati. 
Kot sourednik legendarne zbirke XX. stoletje ste naredili ... kaj? 
Naredili smo nekaj najbolj normalnega v vsakem založništvu: da smo izdali knjige, ki jih je treba izdati. 
Povsod drugje, v vsaki normalni naciji, imaš hkrati tri do štiri takšne zbirke. 
Ni dosegla popularnosti zbirke Sto romanov? 
Po nakladi gotovo ne. 
Seveda ne. 
Destkrat manjšo. 
Kakšen je odnos bralstva do modernega romana? 
Omenili ste, da se spet kaže potreba po velikem romanu. 
Vsake toliko časa se pojavi trend, da naj bi roman spet bil tisto, kar je bil v devetnajstem stoletju. 
Epopeja. 
Da bi zajel totaliteto vsega. 
Vprašanje je, če naš čas sploh ima kakšno obvladljivo totaliteto? 
Nima je. 
Danes drugače živimo. 
Balzac je lahko zajel en cel sloj v Franciji. 
Danes je povezan cel svet; kako lahko zajameš cel svet? 
Leta 1993 ste v nekem pogovoru precej zaničljivo razlagali o ameriški uspešnici, ki naj bi jo prevedli, Bridges of Madison County, pa je potem niste, češ, da gre za »spermo z natrenom«. 
Film po tej predlogi je kasneje postal svetovna uspešnica, z Meryl Streep in Clintom Eastwoodom. 
Jaz sem ta film potem celo videl in to po pomoti. 
Šel sem v kino Kompas in mislim, da sem šel tja z namenom, da bom gledal nekaj drugega. 
Gledal sem na platno in rekel dami, ki je bila z mano, vidiš, to je pa reklama za film, posnet po tistem zanič romanu. 
A tista reklama se kar ni in ni hotela končati. 
Se pravi, »prava stvar« je za vas sperma brez natrena? 
Lahko je tudi brez sperme. 
Kje je sploh meja med šundom, plažo in visoko literaturo? 
Je Bridget Jones za vas šund? 
Ne, ni hud šund, ker posrečeno artikulira nekatere aktualnosti našega časa, ki je čas povnanjene osebnosti. 
Ne definiraš se kot Valentin Tapata, ki stanuje tam in tam, ampak kot človek, ki mora biti opredeljen do nekih splošnih stvari, ki se

Page 95

Page 99

izgine za pol leta. 
Vseh šest mesecev tisk Janšo obtožuje, da je tega človeka pomagal ugrabiti, da je podtaknil bombo nekemu poslancu. 
Ko se izkaže, da je bil vse skupaj nateg, politični, medijski ali preprosto avantura nekega nesrečnega človeka, tega še ne vemo, se nikomur ne zdi potrebno, da bi se Janši opravičil. 
In tako se te stvari nalagajo iz afere v afero, iz škandala v škandal. 
Ko se je vrnil Bajuk, takrat sem napisal svoj zadnji članek za SP, je izbruhnila čudna ksenofobija do tega človeka, češ, kaj nam bo nekdo iz Argentine solil pamet. 
Medtem ko je Bajuk študiral na Berkleyu, v ZDA, pa tudi če bi prišel iz Argentine, kaj potem? 
In če to ni bilo politično instrumentalizirano, kaj je potem bilo? 
Morda slepota ali neumnost? 
To so konkretni primeri. 
Konkretni primeri so tudi na drugi strani. 
No, pa mi povejte, kdaj so elektronski in tiskani mediji rekli kaj kritičnega o Milanu Kučanu. 
Najbrž kritika ni bila potrebna. 
V redu. 
Če za to ni bilo razloga, prav. 
Ampak jaz mislim, da ni človeka, o katerem ne bi bilo mogoče napisati nekaj kritičnega. 
Zlasti, če opravlja takšno funkcijo, kot je predsednik države. 
Seveda je reprezentativna in vredna vsega spoštovanja in ne mislim, da bi bilo treba o Kučanu pisati slabo, nasprotno, mislim, da je treba inštitut predsednika republike spoštovati, toda Kučan se je ves čas vmešaval v konkretno, dnevno politiko. 
In takrat si je najbrž zaslužil vsaj kakšno drugačno mnenje. 
In tu sploh ne gre za Kučana. 
Gre za to, da bi živeli v nekem normalnem prostoru. 
Da ne bi doživljali silovitih izbruhov žalitev. 
Seveda je normalno, da se ljudje v političnem življenju sprejo, ampak naj potem ostanejo, kot je modro rekel Borut Pahor, nasprotniki, ne pa sovražniki. 
Govorite, kot da je pri nas situacija tako radikalna kot v Berlusconijevi Italiji? 
Tega ne trdim. 
Trenutno je tam precej slabša na elektronskem področju. 
Ne pa pri časopisih, tam še vedno izhaja Corierre de la Serra, levi časopis Republika ... 
Sicer pa, pustiva to. 
Kadar govorim o teh stvareh, nikoli ne govorim o kulturnih, športnih ali znanstvenih rubrikah, govorim samo o političnih rubrikah, o političnem novinarstvu. 
Zanimivo, da ste se kot literat, kozmopolit tako zelo jasno opredelili za desno politično opcijo, sploh, ko ste javno podprli Barbaro Brezigar. 
Ta »opcija« predvsem ni desna. 
Kot državljan pa imam seveda to pravico, saj živimo v demokratični državi. 
Podprl sem Brezigarjevo, ker se mi zdi pomembno,

nekaj vljudnih besed. 
Čisto dovolj, da me je impresioniral. 
Gospod Rode je osebnost, ima karizmo. 
Je bil Pinter tisti, ki je šel čez rob, ste se vi kot režiser osredotočili na erotiko, so del erosa predstave ustvarili igralci sami? 
Jaz mislim, da nas je erotika vse intrigirala, to je bila naša skupna obsesija, od Prousta, preko Pinterja, do igralcev. 
Nikoli še nisem doživel, da bi se igralci, vsi po vrsti, tako zaljubili v kakšen tekst, da bi tako ustvarjalno sodelovali. 
Tudi tisti, ki so igrali najmanjše vloge! 
Čudovit občutek je bil, da so med vajami igralci, ki niso bili na odru, sedeli v dvorani in z zanimanjem gledali svoje kolege! 
To se ne zgodi preveč pogosto. 
Kako si razlagate fenomen, da vse več prvakov nacionalnih gledališč nastopa v komercialnih gledališčih – in kaj popularizacija določenih igralcev pomeni zanje in za njihove kolege, ki so lahko dobri pa niso deležni tolikšne medijske pozornosti? 
Pojavljanje v medijih najbrž imponira nečimrnosti igralcev. 
Ampak v bistvu igralci nimajo od tega nobene koristi. 
Mediji igralce popularizirajo tako, da ne govorijo o njihovi umetnosti, ampak govorijo o njihovem privatnem življenju, s kom spijo in podobno. 
Popularnost v Sloveniji nima ne teže ne posledic, je sama sebi namen. 
Za njo ne stoji nobena industrija, popularnost nima posebnega učinka na trženje in dohodke igralca. 
Popularen slovenski igralec je praviloma reven kot cerkvena miš! 
Popularnost je večkratna prevara. 
Prevara igralca in prevara občinstva. 
Popularen igralec ni nujno vrhunski igralec. 
Popularen igralec sploh ni nujno igralec, ki igra glavne vloge gledališču, filmih in televizijskih nadaljevankah. 
Lahko nastopa le v reklamah, ali pa se pojavlja na družabnih dogodkih. 
Še vedno ne zahajate v Mladinsko gledališče? 
Načeloma ne. 
Toda včasih naredim izjemo. 
Tistih deset let, kar ste bili tam umetniški direktor, velja za eno najbolj plodnih, uspešnih obdobij SMG-ja; človek bi pričakoval, da se ga spominjate z nostalgijo. 
Kaj vas zdaj tako boli? 
Ne vem, najbrž sem zlopamtilo. 
(nasmešek) Čeprav znam odpuščati, sem v nekih zamerah očitno neozdravljiv. 
Preprosto – te zgodbe Mladinskega sem se naveličal. 
Trajala je predolgo. 
In zdaj bi trajalo predolgo, da bi jo poskušal pojasniti. 
Gotovo smo ga v teh desetih letih iz otroškega gledališča transformirali v evropsko relevantno gledališče.

pravzaprav zelo nežen človek. 
Človek, ki se boji, ki ne zna, ne sme pokazati, kdo je. 
In zato kaže nekaj drugega kot bi rad pokazal. 
Ekshibicionist je kot fantek, ki vleče punčko za lase, dejansko pa bi ji rad signaliziral, da mu je všeč. 
Ta tekst lahko razumemo tudi kot metaforo za celotno zahodno kulturo voajerizma in ekshibicionizma, uspehi TV – reality showov, internet kot peep šov. 
Res je, da je danes naš voajerizem spodbujen od tehnologije. 
Tehnologija je pravzaprav v funkciji voajerizma. 
Vsi ti zasloni, okna – kino, televizija, internet, skozi katera kukamo v svet, strežejo naši radovednosti, naši potrebi po tem, da vstopimo v življenjske avanture in prakse drugih. 
Da prestrežemo, da prisluškujemo, da skriti v temi izvrtamo, odkrijemo skrivnost: kako to delajo drugi. 
Vsi, tudi najbolj izkušeni, smo večni amaterji in neznalci v življenju. 
Kot režiser »sem tisti, ki ga kaže«, ste večkrat rekli. 
Je režija bliže voajerizmu ali ekshibicionizmu? 
Mislim, da sta gledanje in kazanje dve strani istega procesa. 
Ne gledaš, če ne pokažeš in spet – zakaj bi kazal, če ne gledaš? 
Kaj je O. J. Travna tako vznemirilo, da je nastal takšen psihoanalitičen tekst? 
Ste bili kdaj na rdečem kavču? 
Intrigirala me je predvsem ideja, da bi ugibanje o prihodnosti uporabil kot dramatično polje, v katerem bi se osebe emocionalno angažirale. 
Stvar sem pravzaprav napisal samo zaradi psiho drame, seanse, v kateri ljubimca v prisotnosti psihiatra prosto fantazirata o svojem potencialnem seksualnem odnosu. 
Izkazalo se je, da je virtualni dogodek veliko bolj dramatičen od resničnega. 
Na podoben način kot je fikcija lahko veliko bolj zanimiva od resničnosti. 
Če ostaneva pri ekshibicionizmu – knjiga Moški : ženska. 
Slovenska verzija Laczslovega romana Nevarna razmerja, z akterjema Manco Košir in Dušanom Jovanovićem. 
Takrat ste se prav tako spustili v za ta prostor nevarne vode – razkrivanja intime. 
Dopisovanje je predlagala Manca kot članica uredniškega odbora Razgledov. 
Ker so bili odzivi na to najino dopisovanje pozitivni, sva se domenila, da bova s korespondenco nadaljevala. 
To je bila zame priložnost, da o nekaterih rečeh bolj sistematično razmislim. 
Sami veste, da je za pisanje potreben nekakšen stimulans, naročilo, povabilo na ples; če ga ni, grem v gostilno in pofilozofiram ob kozarcu vina. 
Te ustne literature je veliko več od tiste, ki se zapisuje v pisalni stroj.

BARABARA KORUN

Page 133

Page 161

Page 175

MIHA MAZZINI | 185

Page 188

206| VESNA MILEK INTERVJUJI – PISATELJI IN PUBLICISTI

Page 209

Solženicin je začel po štiridesetem. 
Mislim, da je to wunderkindovstvo v literaturi precej specifičen slovenski problem. 
Zato sem s Filipovim likom hotela ironizirati to stanje prezgodnjega uspeha in kasnejše ustvarjalne praznine. 
Ne samo, da se nenadoma znajdeš s praznimi akumulatorji, to se sčasoma že napolni, a naenkrat imaš občutek, da ti vsi kukajo čez ramo, ko pišeš. 
Celo sama imam po desetih letih še vedno občutek, da moram z vsakim naslednjim romanom preseči prejšnjega, da se od mene pričakuje najmanj čudež. 
In to je po moje lahko za mladega človeka grozljivo obremenilno. 
Zvezdniški sistem. 
Točno tako. 
Redko kdo zdrži, ne da bi ga skvarilo. 
Zanimivo, da ste v intervjuju ob izidu vašega prvega romana rekli, da hočete postati najboljša slovenska pisateljica ... 
Takrat se mi niti sanjalo ni, kakšna obremenitev je to. 
(smeh) Najlepši čas je takrat, ko šele začenjaš, ko še podivjano sanjariš, ko ne veš, v kaj se podajaš in kakšna razočaranja te vse čakajo. 
In potem se spomniš znanega pregovora, da je najhujše, kar se ti lahko zgodi, da se ti želje uresničijo. 
(smeh) Urednik Beletrine, kjer je izšla Mačja kuga, trdi, da izdajajo predvsem tiste avtorje, ki še niso prišli do ustvarjalnega vrhunca, “ki niso še dali zadnjega gola”, ker to pomeni, da so ustvarjalno še živi. 
Če Mačja kuga še ni vrhunec, kam, v katero smer lahko še greste? 
Hm, ne vem. 
Zato sem si po Mačji kugi vzela čas, hiperprodukcije se ne grem več. 
Bojim se, da se mi ne bi zgodilo kaj podobnega kot nekaterim pisateljem, ki so po prvem večjem uspehu začeli pisati eno in isto knjigo znova in znova. 
Tako nekateri izdajajo dve do tri knjige letno, pri čemer pa se marksistični preskok iz kvantitete v kvaliteto kar noče in noče zgoditi, kvečjemu obratno. 
Tako, da res ne vem, kako pravzaprav naprej. 
Da bi še bolj zvišala ton, je skoraj nemogoče. 
Morda je rešitev v tem, da greš korak nazaj in si privoščiš nekakšen hemigvejevski slog, kaj vem. 
Kako je s prevodi vaših del v tuje jezike? 
Od vseh vaših romanov je prevedena samo kriminalka Izza kongresa in to v finščino. 
Pa še to se je zgodilo povsem po naključju. 
Ko se je po Konzorciju motal Kari Klemela, so mu med obveznimi imeni prodajalke ponudile tudi mojo kriminalko Izza kongresa. 
Ker jo je z navdušenjem prebral, se je ponudil, da jo prevede. 
Upam pa, da se bo lotil tudi česa resnejšega, recimo Karfanauma.

Če si zelo dober in zelo priden se tudi v naših kulturnih okoliščinah da prebiti za kakšen centimeter ali dva naprej, ampak včasih te res razjezi, ko vidiš, da vse življenje delaš zato, da boš prišel do neke točke, iz katere so drugi pred tabo že štartali. 
Prepričana sem, da so avtorji, ki so imeli možnost ustvarjati v tako imenovanih svinčenih časih, imeli blazno prednost pred tistimi avtorji, ki smo začeli šele po enaindevetdesetem. 
In ravno čez te socialistične čase imajo zdaj največ povedati. 
Čeprav smo v obdobju najbolj grobe oblike ekstenzivnega kapitalizma, v katerem je fraza “knjiga je tržno blago, kot vsako drugo” vsakomur na ustnicah, zlasti tistim firmam, ki prodajalne knjig spreminjajo v prodajalne plišastih živali, še vedno trdim, da je socialistična država za kulturo in kulturnike naredila neprimerljivo več. 
Je kakšna slovenska pisateljica, ki bi si jo lahko vzeli za vzor? 
Slovenska? 
Kaj pa vem. 
Mimi Malenšek je v redu, vendar ne vidim nobenih stičnih točk med njo in sabo. 
V literaturi so mi všeč trezno razmišljujoče in pišoče ženske a la Jane Austen ali George Elliot, ki s svojo viktorijansko treznostjo brez sentimentalnosti poroča o socialnih svinjarijah v industrijskih državah. 
Najbolj sentimentalna baba v slovenski literaturi je itak Cankar. 
Na Klancu se mi zdi edina spodobna stvar, ki jo je kdaj napisal in lik Francke se mi zdi res prepričljivo predstavljen. 
Skratka, če me že sprašujete: Cankar je najboljša slovenska pisateljica. 
Konec. 
November, 2000

Page 246

tega plesa. 
Očitno jih ta iskrenost ni motila, nasprotno. 
Šele v Buenos Airesu sem razumela, da je tango jezik, ki se ga moraš naučiti. 
Kot bi se učil tujega jezika, torej besed, sintakse ... 
In šele potem lahko zares plešeš oziroma se pogovarjaš s svojim soplesalcem. 
Tango nosi tudi nekaj lascivnega, erotičnega, celo perverznega. 
Seks brez seksa, kot pravijo nekateri plesalci tanga. 
Gotovo gre za sublimirano erotiko, za sublimiran seksualni akt. 
Ko greš moškemu z nogo med njegove noge ... 
Že samo ta kretnja je sama po sebi zgovorna. 
Obstajajo cele plesne figure, narejene prav zato, da ti plesalec z gibi pove, kaj bi ti naredil, če bi te imel v postelji. 
Tudi zato je bil tango v določenem obdobju v Argentini prepovedan. 
Neki moj prijatelj mi je povedal anekdoto o argentinskem župniku, ki naj bi, potem ko je opazoval plesalce na milongi, rekel: Saj je vse v redu, le ne razumem, zakaj se to pleše pokonci. 
(nasmešek) Ni pa tango samo to. 
Gre tudi za občutek topline, bližine, nekakšnega bratstva s soplesalci: občutek, da si z nekom tisti večer izmenjal nekaj bistvenega, ne da bi to šlo skozi besede. 
Tango je objem. 
Kar je v stehniciranem svetu, v katerem komuniciramo predvsem skozi mejle, esemese in telefone, gotovo privilegij. 
Vsi potrebujemo to, da nekoga objamemo in da nas nekdo objame. 
Kar je včasih zelo težko, objeti zares. 
Ko sem prišla iz Buenos Airesa, sem se v Parizu počutila, kot bi mi nekaj manjkalo, ta vsakdanja doza emocionalnosti. 
Tam pa živiš, kot bi ti nekdo vsak dan natočil liter in pol čiste emocije. 
Jasno, da se je vrniti v navadno življenje težko. 
Zato je tango začaranost in odčaranost hkrati. 
Kot v življenju. 
In ko se zdaj spomnim na Bertoluccijev Zadnji tango v Parizu, pomislim, da prej nisem vedela, kaj sploh pomeni zadnji tango. 
To je nekaj tako posebnega ... 
A ne me preveč spraševati o tangu, ker se potem ne znam ustaviti. 
Naj prekinem z vprašanjem, za katerega ste rekli, da nanj ne boste več odgovarjali. 
Ženska pisava? 
Helene Cixous v eseju Smeh meduze pravi: Pišem žensko: potrebno je, da ženska piše žensko. 
In vi? 
To je feministični diskurz. 
Še enkrat, zame je literatura samo dobra in slaba. 
Se način doživljanja, tudi pisanja, spremeni, ko pišete v moški osebi, kot ste to naredili v Con Briu in v Primadoni? 
Ne vem, vem samo, da mi je všeč, ko se postavim v moško kožo. 
Roman, ki ga pišem zdaj, ne bo le roman o tangu, ampak tudi roman o moških. 
Poskušala bom

Page 253

276| VESNA MILEK INTERVJUJI – PISATELJI IN PUBLICISTI

Page 295

Page 326

330| VESNA MILEK INTERVJUJI – PISATELJI IN PUBLICISTI

Page 369

Henri Michaux je nekoč rekel, da smo rojeni iz tisočih očetov in tisočih mater in da je samo od nas odvisno, katerega od naših prednikov bomo spustili na plano. 
Kateri od vaših prednikov je najbolj »kriv« za roman Smrt rečnega vodnika? 
Ta knjiga pravzaprav razvija idejo, da smo povezani s številnimi osebami in sestavljeni iz številnih prednikov. 
Avstralija je zelo multikulturna, kozmopolitska družba. 
V sorodstvu moje družine najdeš prednike irskih kaznjencev, Aboriginov, Galcev, Slovencev ... 
In mi vsi smo Flanagani. 
To ni nič neobičajnega. 
In to ni razlog za sram, ampak razlog za proslavljanje. 
Zato je Avstralija gotovo posebna, nenavadna dežela. 
Hotel sem napisati knjigo, kjer se glavnemu liku, vkleščenemu med skale reke Franklin, ki ga vleče pod vodo, v mislih zvrstijo zgodbe vseh njegovih prednikov. 
In v soočenju s svojo smrtjo pomisli, da bo umrl sam, in vendar nikoli ni bil sam, vedno je povezan z vsemi, tako z živimi kot z mrtvimi in z zemljo samo. 
To je močen občutek, s katerim smo odrasli vsi, ki smo rojeni v Tasmaniji. 
In ta knjiga je dialog med evropsko kulturo in avstralsko izkušnjo. 
In iz te nenavadne mešanice irskih prednikov, prežetih s keltskimi pripovedkami in aboriginsko magijo izhaja nadih magičnega realizma, ki prežema vašo literaturo ...? 
Zrasel sem v svetu, ki je bil poln nenavadnih zgodb, od skoraj gotskih hororjev do aboriginske mitlogije ... 
Nikoli nisi rekel, ah, kaj sem zadnjič prebral ... vedno so bile zgodbe, ki si jih slišal. 
Pri nas se zgodbe govorijo povsod, po barih, po domovih, ko so vsi zberejo v kuhinji ... 
In očitno je bilo nujno, da so se te zgodbe zgostile v roman. 
Omenili ste magični realizem in moram reči, da mi nikoli ni bilo preveč všeč, če je kdo za moje knjige uporabil ta izraz. 
Zakaj ne? 
Ker gre za specifično šolo, ki izhaja iz Južne Amerike v šetdesetih letih in udejanja idejo, da realnosti nikoli ne moreš opisati z realizmom. 
To je pravzaprav stara struja v zgodovini literature, ki izhaja že od Grkov dalje, pa preko Rabelaisa, in je zelo širok pojem. 
Ne poroča, kaj se je zgodilo, ampak gre v sanje, nočne more, prikazni ... 
Uporablja zgodbe, nenavadne dogodke, magijo, da bi ujela bistvo sveta. 
In Márquez in drugi južnoameriški pisatelji so preprosto spomnili pisatelje in bralce povsod po svetu, da romani to lahko naredijo. 
Zakaj vam torej ni všeč, da vaše knjige primerjajo z magičnim realizmom? 
Ah ne. 
Celo polaskan sem. 
A magični realizem je zelo poseben kulturni in politični trenutek, vezan na Južno Ameriko. 
In jaz nisem Južnoameričan, to je vse.

sem ta scenarij prepisal v roman, kar mi je vzelo veliko več časa, kot sem pričakoval. 
V tem obdobju smo poskušali dobiti denar in dobrega režiserja, toda mnogi režiserji so mi rekli, da je scenarij tako nenavaden, da je najbolje, da ga režiram kar sam. 
In sem ga. 
In vendar ste rekli, da ste se po snemanju tega filma počutili popolnoma uničeni, da je bil to vaš prvi in zadnji film. 
Zakaj? 
Denar ima očitno poseben vpliv na ljudi, začnejo se zelo grdo obnašati. 
Filmska industrija je norost. 
To je casino. 
Ljudje vložijo milijone dolarjev, in potem ne vedo, ali bodo to dobili nazaj. 
To je noro. 
Sploh, če pomisliš, da so potem najeli nekoga, kot sem jaz. 
Sicer pa sem užival v delanju filma. 
In niti ni preveč težko, veste. 
Slaba stran tega je, da je v filmu preveč denarja, in tako si ves čas pod pritiskom politike in s tem se moraš ukvarjati vsak dan; hočejo vplivati na casting, na zgodbo ... 
Lahko bi rekel, da sem med snemanjem filma srečal nekatere najboljše in nekatere najslabše ljudi v mojem življenju. 
Del vašega romana Smrt rečnega vodnika se dogaja prav v Trstu, kako to? 
Je mesto kakorkoli povezano z vašo ženo Slovenko? 
Niti ne. 
Ko sem bil še študent na Oxfordu, so bili leti v Trst zelo poceni in tako sem z razmajano kripo večkrat priletel v Trst in tam ostal nekaj dni, preden sem prišel v Slovenijo, kjer je bilo bivanje poceni. 
Zanimalo me je, kakšno je mesto, v katerem je Joyce ustavil večino njegovih del. 
Vznemirjalo me je, da se je moderni roman pravzaprav začel v tem čudnem, pristaniškem mestu, ki je delno nemško, delno italijansko, z židovskimi elementi in s to slovensko podlago. 
To se mi je zdelo fascinantno. 
Veste, v Angliji sem imel precej hudo domotožje in postajal sem čedalje bolj fasciniran s to idejo Srednje Evrope, kjer imaš različne narode, ki poskušajo živeti skupaj. 
Kako iz stare kulture zraste nekaj novega, kako iz starih narodov nastajajo mlade države ... 
In potem te posledice, mešanje ljudi ... 
To me je vznemirjalo do te mere, da sem potem to dal v roman. 
Junak mojega romana je bil rojen tam, kjer se je rodil moderni roman. 
Eden od likov je mati glavnega junaka Slovenka Sonja, ki v Trstu dela kot natakarica; Sonjo pa imate tudi v svojem drugem romanu Sound of One Hand Clapping. 
Sta lika kakorkoli povezana? 
Nista. 
Le, da sta obe slovenskega rodu. 
A ne bom zanikal. 
Ime mi je všeč. 
(nasmešek) Lepo zveni. 
Sonce, Sonja.

Sonja, ki je pred tem v Sloveniji delala v tovarni verig, pravi: Nikoli več ne bom nosila verig. 
Kot nekakšna metafora slovenstva, kakršnega ste poznali iz pripovedovanja? 
(nasmešek) Nekaj o Sloveniji seveda vem. 
Tisto, kar sem najprej opazil je ta množična napetost in frustracija. 
Hočete biti zahodni, hočete biti severnoevropski, toda brezupno vas mešajo ali povezujejo z Balkanom. 
Sam ne vem, zakaj bi bilo kaj narobe s tem. 
Balkan ni nič slabši kot Severna Evropa. 
In po svoje je bolj zanimivo biti Balkanec kot Švicar. 
Za vas je značilna želja, da bi bili samo ena čista stvar, ne da bi se sprijaznili s tem, da ste vendar tudi toliko drugih stvari. 
Spomnim se, ko sem slišal zgodbo o Petru Handkeju ... 
Menda je izjavil, da slovenščina ni literarni jezik, zato piše v nemščini. 
Po tem sem takoj sklepal, da je ta človek pravi Slovenec. 
Oprostite, a ta izjava je res tipično slovenska stvar ... 
(smeh) Smejal sem se, ko sem to slišal. 
In vendar imate divjost duha, ki mi je zelo všeč. 
In humor. 
Ljudje tukaj so tako zabavni. 
A ves čas se opravičujete, zmanjšujete svojo vrednost in ste izjemno kritični do sebe. 
(nasmešek) A če pogledate – dva milijona ljudi, ki je narod! 
To je precej nenavaden dosežek. 
Imate cel kup močnih jezikovnih skupin, ki nikoli ne bodo narod. 
Vi ste narod, s svojo kulturo, svojo literaturo. 
In ljudje tukaj so krasni, niso militaristični, niso šovinistični, niso nacionalisti, so odprti, velikodušni, kozmopolitski, o svetu vedo veliko več, kot drugi narodi. 
Če pogledava samo Američane. 
Vemo kakšno je znanje povprečnega Američana, njihova ignoranca je neverjetna, da ne govorim o številnih butastih intervjujih, ki sem jih moral dajati tam ... 
Tukaj je drugače. 
Tu imate poseben, spoštljiv odnos do knjige, do umetnosti sploh. 
Veliko mi je pomenilo, ko sem izvedel, da bodo mojo knjigo izdali tukaj. 
To sem vzel kot njeno vrnitev v prostor, ki jo je deloma navdihnil. 
Katerega od vseh treh romanov ljubite najbolj? 
Večina avtorjev pravi, da so prav prvo knjigo pisali z največjo strastjo, da je prva knjiga kot prvi otrok? 
To pravijo? 
Jaz nobene svoje knjige nimam preveč rad. 
Zame vse knjige obstajajo druga zaradi druge. 
Nimam občutka, da bi mi en roman pomenil več od drugih dveh. 
Zadnja, Gould’s Book of Fish, za katero ste dobili nagrado Commonwealtha, je zelo zanimivo oblikovana. 
Vsako poglavje je drugačne barve. 
Priznam, da rad sodelujem tudi pri procesu oblikovanja knjige. 
Ta knjiga govori o nekdanjem kaznjencu iz zgodnjega devetnajstega stoletja, ki je zaprt v majhni avstralski kolniji na Sarah Islandu, ki ga potem najamejo, da slika lokalno morsko favno. 
Ko je naslikal ducat različnih rib, rakov, hobotnic, je spoznal, da je

To je takrat, ko je knjiga že napisana. 
Toda v procesu ustvarjanja najbrž dvomite, tako kot vsi. 
Ob katerem romanu ste najbolj dvomili? 
Oh, prva knjiga je prišla iz mene iz popolne nedolžnosti. 
Brez kakršnegakoli dvoma. 
Kot se običajno zgodi s prvenci. 
Najbrž res. 
Najprej sem napisal prvo poglavje. 
Imel sem kakih 20 let in nisem bil ravno v literarnem svetu. 
Niti ne vem, če sem kdaj hotel postati pisatelj. 
Spomnim se samo, da sem čutil potrebo, da napišem knjigo in da nekomu pokažem prvo poglavje. 
Ko ga je moj kolega dal založnici, je bila ta tako navdušena, da mi je dala predujem, da dokončam roman. 
Takrat sem od tega lahko živel tri mesece, končal knjigo. 
Potem – so jo izdali. 
In prvič sem imel v rokah nekaj resničnega, konkretnega, knjigo. 
Prav, napisal si knjigo, torej si pisatelj. 
In jaz sem bil srečen. 
Nisem imel pojma, kaj to pomeni. 
Nisem vedel, da zdaj od tebe pričakujejo naslednjo. 
Najhuje je bilo, ker nisem imel nikakršne ideje, o čem naj pišem. 
Me razumete? 
Vse, kar sem vedel o svetu, vse moje misli, ideje, sem pač prelil v svojo prvo knjigo, ki je bila zelo osebna, lirična in sentimentalna. 
Potem sem šel okrog sveta. 
Nabiral nove izkušnje. 
Knjige pa še vedno ni bilo. 
In tako je bila moja edina možnost, da sem napisal roman, ki govori o problemih pisatelja, ki piše roman. 
Roman »Vitez je umrl« nosi letnico 1963. 
Ustvarjalna kriza je očitno trajala dolgo. 
Ja, pravzaprav sedem let nisem napisal nič. 
Ves ta čas sem sicer pisal poezijo, literarizirane reportaže, potopise, toda ne romana. 
In ves ta čas sem vedel, da bi moral biti roman. 
A ga ni bilo. 
Seveda sem se takrat počutil grozno. 
Toda kljub temu sem globoko v sebi čutil, da ni še prišel pravi trenutek. 
To je seveda zelo tvegano. 
Ker lahko nimaš prav. 
Lahko gre samo zato, da si len ali neumen. 
Lahko pa tudi pomeni, da imaš prav. 
In tako sem potoval ... 
Afrika, Azija, Japonska, Južna Amerika ... 
In vseskozi sem vedel, da se bo kmalu zgodil tisti »pravi« roman, ki je potem, po petnajstih letih tišine, tudi prišel in dobil naslov Rituali. 
Torej tudi vi, ne le kritiki, menite, da je vaš roman Rituali najboljši? 
Seveda. 
S tem, ko sem pisal za revije in časopise bolj literarizirane reportaže, sem ohranjal veščino pisanja pri življenju. 
Tako da, ko sem končno dobil idejo za Rituale, sem to lahko naredil. 
V Naslednji zgodbi junak Mussert cinično pripomni, da njegovo početje »še zdaleč ni tako bedasto, kot pisanje tako imenovanih pisateljev literarnih potopisov, ki morajo za vsako ceno premazati pokrajine vsega sveta s svojo dragoceno dušo«. 
Tu in tam si pač privoščim malo samoironije. 
Junaka v mojem romanu, ki piše

Page 416

BERNHARD SCHLINK | 441

Nisem mislila samo na uspeh. 
Ste že v začetku hoteli napisati roman o kolektivni krivdi povojne generacije v Nemčiji in se je vanj vpletla ljubezenska zgodba, ali narobe, se je najprej pojavila ideja o ljubezenskem razmerju, ki ste ga obtežili z nemško preteklostjo? 
Prav žal mi je, da ne morem odgovoriti na vaša vprašanja. 
Vem, kaj bi radi izvedeli, vendar vam ne morem natančno odgovoriti. 
Zato, ker niti sam ne vem. 
Živim z zgodbami, igram se z njimi ... 
Ko je bil moj sin še otrok, sem mu vsak večer pravil zgodbe, si jih izmišljeval ... ne vem, od kod so prišle. 
Tedne in tedne sem si izmišljeval zgodbe, njihova nadaljevanja ... 
Ko sedim na letalu in zrem ven, se igram z zgodbami, ki se pletejo po moji glavi ... 
Kdaj se ta igra zgosti v zgodbo, ne vem. 
Kar zgodi se. 
Je kot čudež. 
Kot darilo, ki sem ga dobil ... 
In stil? 
Ste namerno izbrali minimalističen, faktografski stil? 
Kje pa. 
Ne morem izbirati med različnimi stili ... 
Pišem tako kot čutim, ne znam drugače. 
Seveda poskušam dati določeni osebi drugačen glas kot drugi ... 
Toda nikoli se ne morem igrati s stili pisanja. 
Morda bi lahko samo rekel, da poskušam pri tej pripovedi uporabiti čim manj besed, kolikor je to mogoče. 
To je moj edini stil. 
Imam željo po jasnosti, po preciznosti, včasih dolgo iščem izraze, kako bi določeno podobo v svoji glavi spravil na papir in ustvaril podobo, ki jo iščem. 
Vas motijo najrazličnejše interpretacije romana, ki je zelo različno sprejeta pri različnih narodih, v Nemčiji kolektivna krivda, v Izraelu so se prav tako usmerili v problem holokavsta, le da s strani žrtve, medtem, ko so se v Ameriki, sploh Oprah, bolj usmerili v odnos starejše ženske in mladoletnika, in mu dali predznak spolne zlorabe, tako fizične kot čustvene? 
Kot sem že rekel, kako mojo knjigo interpretirajo, je njihova stvar. 
Res, da se je Oprah v začetku usmerila predvsem v to, toda kasneje se je tudi ostali del Amerike usmeril tudi v ta, drugi del. 
Predvsem sem hotel pisati roman o moji generaciji. 
Mnogo ljudi naše generacije je imelo izkušnjo, da so ljubili svoje starše, učitelje, starejše ljubimce, kogarkoli, in potem odkrili, da so tisti, ki so jih ljubili, povezani z delovanjem tretjega rajha. 
Kako se potem soočiti s tem? 
Kako se s tem soočate vi? 
Je bil eden od povodov za ta roman tudi intimna izkušnja krivde? 
Imel sem učitelja, ki sem ga zelo ljubil, bil je čudovit človek, veliko mu dolgujem. 
Potem sem izvedel, da je bil v SS in kasneje je prišlo na dan, da je storil

Page 449

opraviti z dejstvom, da se od ženske ne pričakuje, da bi imela takšno vrsto želja. 
Če si nekdo želi raznoliko, razburljivo seksualno živlejnje, naj gre in si ga vzame. 
To se lahko razvije v motnjo, če ona ali on v tem ne najde nobenega zadovoljstva. 
Če iščeš številna različna razmerja z različnimi partnerji, vedno znova in znova in v tem ne najdeš nobenega zadovoljstva, potem je tu nekaj narobe. 
Ljudje uživamo tudi v omamljanju, težko bi rekli, da v tem ne najdemo zadovoljstva, a zato še ne prenehamo. 
Zdaj smo spet pri ključnem vprašanju: da moramo pri vsakem užitku razviti notranji obrambni mehanizem, da ne izginemo v njem. 
Če nimamo te obrambe, nas užitek požre. 
Nekateri psihiatri tudi zaljubljanje definirajo kot svojevrstno zasvojenost. 
In ker se ne moremo zaljubljati kar naprej, naj bi zavestno ali nezavedno iskali najrazličnejše substitute, droge, alkohol, hrano ..., da bi dosegli ta občutek, ples endorfinov? 
Gotovo je to res, in jaz bi v tem primeru rekel, raje se zaljubljajmo. 
(nasmešek) Mnogi psihoanalitiki se ne bi strinjali z vami. 
Morda res ne. 
Toda jaz bi vseeno predlagal zaljubljenost. 
Se vam zgodi, da zaradi poklicne deformacije začnete psihoanalizirati ljudi, s katerimi imate čisto običajen odnos. 
Zdaj recimo? 
Ah, ne ... 
(nasmešek) Tega vendar ne more narediti nihče drug, kot vi sami. 
V psihoanalizi je vse odvisno predvsem od vas. 
Med klinično prakso sem naletel na mnoge primere, ki se resnično niso dali razložiti z običajno znanostjo. 
Parapsihologija. 
Najboljši odgovor, ki ga lahko dam na to vprašanje je Shakespearov verz, ki ga je položil v usta Hamletu: veliko več je med nebesi in zemljo, kot je filozofija. 
Moderna verzija bi bila, veliko več je med nebom in zemljo, kot je mišljeno v znanosti. 
V znanosti se zavedamo, da je mnogo stvari, ki jih ne razumemo. 
Toda to, da jih ne razumemo, še ne pomeni, da ne obstajajo. 
Lahko oseba živi s svojo psihozo brez ustreznega zdravljenja? 
Vemo, da je veliko umetnikov, ki so živeli in ustvarjali s svojo boleznijo ...? 
Mnogi slavni umetniki so lahko preživeli s svojo duševno motnjo in se reševali skozi umetnost. 
Na primer? 
James Joyce je zelo zanimiv primer psihoze. 
Van Gogh tudi.

Zakaj prav Cankar? 
Ker je nekakšen arhetip slovenstva? 
Na eni strani njegov odnos do “požrtvovalne idealizirane” matere, na drugi strani “nezmožnost doživljanja prave spolne ljubezni” ... 
Cankarja sem vzljubil že, ko sem bil študent. 
Ko sem ga prvič bral, takrat še v hrvaščini, sta me najbolj pretresli dve njegovi noveli Skodelica kave in Šivilja. 
Milo rečeno, bil sem navdušen. 
Ko sem prišel v Slovenijo, se naučil slovenščine, sem kupil njegovo celotno delo, trideset knjig, in se lotil podrobnega študija. 
Cankar je fantastičen psiholog in ima pretanjen občutek za globoko razumevanje človeške psihe. 
Če bi na fakulteti učil medicinsko psihologijo, bi od svojih študentov zahteval, da natančno preštudirajo vsa Cankarjeva dela. 
Noben znanstvenik, noben psiholog se ni tako poglobil v človekovo psiho in ni tako globoko razumel pojava, ki je zelo pogost v praktičnem življenju. 
Erotofobija. 
Vsi Cankarjevi junaki so deloma podobni njemu, njegove zrcalne podobe, seveda v različnih življenjskih situacijah, različnih starosti. 
Njegova veličina je v tem, da v različnih verzijah opisuje isti problem. 
Za psihoterapevta, ki se ukvarja s težavami ljudi, ki ne sodijo v psihiatrično bolnišnico, ampak imajo težave v svoji čustvenosti, predvsem v odnosu do drugega spola, so Cankarjeva dela idealni učbenik. 
Cankar ni noben idealist, noben mamin sinček, kot mislijo ljudje. 
Cankar je vse življenje opazoval sebe, ker je zelo trpel. 
Trpel pa je zaradi svoje nesposobnosti za ljubezen do ženske. 
Takšen je pač bil. 
To z njegovo mamo nima nobene zveze. 
Torej ni nujno, da sta za določene motnje v čustvovanju kriva prav družina in okolje? 
On je bil takšen že po svoji naravi. 
Bil je shizotimik. 
Človek, ki ima težave z drugim človekom. 
Ni imel težav samo z ženskami, tudi z ljudmi nasploh. 
Njegova veličina je v tem, da je bil do sebe zelo iskren, neizprosen, celo napadalen in je zato zelo transparentno prikazal paleto moških likov, ki so se vsi na različne načine ubadali z istim problemom. 
Nesposobnost za ljubezen do ženske je pri moških zelo vsakdanji pojav. 
Bežanje od prave ljubezni ... ... in hkrati nenehno hrepenenje po njej? 
Hrepenenenje, seveda. 
Bil je zelo čustven človek, ljubezen mu je pomenila duševno hrano. 
Le da vseh svojih močnih čustev, ki so vrela v njem, ni bil sposoben usmeriti v drugega človeka, za to gre. 
Ni jih bil sposoben usmerjati za dlje časa, mislite? 
Saj je imel ženske. 
Imel je predvsem ljubice. 
Cankar je kot vsak normalen človek hrepenel po ljubezni do ženske, a ni bil sposoben za daljše razmerje z njo, v tem je njegova tragedija. 
Zato je bil tako jezen nase in je včasih prav grdo pisal o sebi. 
Vedno, ko

Page 483

Page 486

njeno nezaupanje do moških, nezaupanje v ljubezen. 
Do nje lahko pride samo tisti moški, ki ji zna ponuditi pravo ljubezen ... 
Navaden moški se bo ustrašil tega trnja. 
Malo ga bo poskusil razmakniti, a takoj, ko si bo opraskal roke, bo odnehal. 
Podobno ravna mnogo moških. 
Določena ženska ga najprej navduši, očara, potem se poročita, a ko ga mine prva strast, ne ve, kaj bi počel z njo. 
Nenadoma mu gre ženska na živce, začne se zatekati v delo, vse več časa preživlja v družbi prijateljev v gostilni, se podvrže pijači, ali išče okrog druge ženske ... vse samo zato, ker ne ve, kaj bi počel s tisto, ki jo ima doma. 
Njene ljubezenske potrebe so mu tuje. 
Pravi moški pa, torej princ iz pravljice, se ne bo prestrašil trnja, ampak bo vzel meč in ga posekal ... ta moški bo lahko prišel do nje in jo poljubil. 
In ta poljub je simbol dajanja ljubezni. 
In ženska, čeprav je bila vzgojena tako, da se boji moških in ljubezni, takšnih žensk je kolikor hočete, bo s tem moškim lahko premagala svoje strahove. 
Ampak tu nastopi problem. 
Vse več je moških, ki nimajo meča, ampak samo malo pobrskajo po trnju, si opraskajo roke in pobegnejo. 
Govoriva o ženski, ki je obdana s trnjem ... 
Toda saj ne leži vsaka ženska v trnju, lepo vas prosim. 
Če ima prave starše, pravo vzgojo, ne bo ležala v trnju. 
V knjigi Mit in seks trdite, da se je človek prav z miti oddaljil od samega sebe. 
Ker si je mite izmislil zato, da bi si pojasnil stvari, ki se jih je bal, si je z miti poskušal ublažiti tudi strah pred žensko? 
Ja, seveda. 
Zato je vedno šlo. 
To je ginekofobija, čisto antropološki problem. 
Moški so se od nekdaj bali ženske, zato je niso znali ljubiti. 
Strah in ljubezen pač ne gresta skupaj. 
V primitivnih družbah so jim strah vzbujali že fiziološki fenomeni ženske, kot so menstruacija, nosečnost in porod. 
Te stvari so se jim zdele skrivnostne in nedoumljive. 
Vemo, da je ženska fiziologija ljudem znana šele od Hipokrata naprej, torej je razumevanje razmeroma mlada stvar. 
Da o spolni fiziologiji sploh ne govorimo! 
Še danes lahko srečate moške, in to izobražene moške, ki o ženskem telesu nimajo pojma. 
Ti pojavi so bili dolgo skrivnost, zato se je moški čutil nesposobnejšega od ženske, ni bil sposoben krvaveti, ne da bi izkrvavel, ni bil sposoben roditi otroka, ni imel pojma, da se brez njega rojstvo sploh ne bi zgodilo. 
Zato ga je bilo strah. 
Zato je pojave kot so menstruacija ali spočetje povezoval s tem, da ima ženska stik z nadnaravnimi silami. 
Ta strah pred žensko je torej star tisočletja. 
In tako lahko rečemo, da ima ginekofobija pravzaprav svoje opravičilo. 
Moški se zelo pogosto počuti ogroženega od ženske, ki je fizično in psihično dokazano bolj odporen spol. 
Zakaj so alkoholiki večinoma moški? 
Zakaj so samomorilci večinoma moški? 
Nagnenje k pijančevanju je popolna psihološka kapitulacija in hkrati počasen samomor. 
Kar se biološke odpornosti tiče, vemo, da ženske dalj časa živijo,

DR. MARJAN KOŠIČEK | 491

