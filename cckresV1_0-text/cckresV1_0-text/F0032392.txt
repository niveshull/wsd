Izdajo knjige je finančno podprlo Ministrstvo za kulturo Republike Slovenije.

Pravo popoldne se še ni začelo, morje je še zmeraj valovalo, vročina pa še dolgo ne bo popustila. 
Terasa se je napolnila z gosti, natakarji so prinašali ogromne pladnje z ribjimi ploščami ali mešanim mesom. flKjer so otroci, ni nobenega seksa. 
Bodisi ni možen, bodisi nimaš več veselja,« je rekel Gašper Knavs in prinesel iz trgovine gajbo piva in jo začasno potisnil pod mizo. flKjer ni hladilnika, se pivo segreje. 
Morje ženske lepo pohladi. 
Pivo pa kvečjemu odnesejo valovi!« je menil Sebastijan Tanko. 
Vedel je, da je vse, kar govori, račun brez njegove žene. 
Ko bo prišel na kosilo, kar se bo zgodilo čez deset minut, bo moral paziti Terezo ‡ ravno danes se bo naučila hoditi! ‡ to posluša že štiri mesece, tako divja je punčka. 
Tako zagreta za stvar. 
Mamica bo šla plavat in bo plavala do večera, Sebastijan bo pa moral pomivati posodo. 
Zdaj mu je šinila neverjetna ideja. flTi kdaj pomivaš posodo, Gašper?« flNe, nikoli. žena mi ne zaupa.« flPustiš robove kozarcev mastne? 
Dno kozic zapečeno?« je dalje vrtal Sebastijan. 
Gašper pa ni ničesar razumel: flNe. žena se boji za Zdravka. 
Predlani sem nekoč pomil posodo, pa je Zdravko dobil alergijo.« flNisi splaknil?« flNe vem, kaj je bilo. 
Sploh pa menim, da ženske,

zamudil je tudi pomivanje posode skupaj s privlačno osebo! flMama mi ni nikoli zaupala pomivanja lonca na pritisk!« flTake so mame,« je rekla Monika. flVir številnih težav v poznejšem življenju!« 
Nekaj otožnosti se je nabralo v zraku. 
Zvedel je, da je že sedemindvajset let vsako leto na morju. 
Napačno je sklepal, da je torej stara sedemindvajset let. 
Nekaj je omenila, da je imela babica prikolico prej postavljeno nekje drugje. 
Zanimale so ga njene izkušnje z vremenom in posodo. 
Bila je pravi vremenski leksikon. 
Vpletla je tudi geografske pojme, bližnje hribe, na katerem grmi in na katerem se prižiga strela, od kod prihajajo črni in od kod temno modri oblaki, zvedel je, katera narodnost letos prevladuje med prikolicami in katera med šotori in katera med tistimi, ki se prihajajo kopat od drugod. 
Odkrila sta vsaj deset skupnih znancev. 
Ljudje, ki živijo v istem mestu, navadno poznajo vsaj nekaj skupnih znancev. 
Monika je začutila, kako nabit je njen novi znanec. 
Ne, ni imel mišic, ni pa bil utrujen. 
Tudi po dolgotrajnem drgnjenju čisto majhnih krožničkov in spiranju skodelic in brisanju pribora je kazal vesel smehjaj! flKako vesel je! 
Kakšno voljo do življenja ima!« 
Ni si pravočasno razložila, da je zgolj na plaži opazil njeno nekoliko pretirano svetlo hruškasto rit. 
To je bila njena usodna napaka. 
Navajena je bila, da ji vsak dan teži kakšnih deset

Sprehajalci s psi in otroki se vijejo proti daljnim zalivom. 
Ogromni dlakasti psi potiskajo jezik iz gobca, drobni dlakasti psi se topijo v svojem znoju. 
Malo večji otroci se pustijo vleči prek skal ali celo nositi, majhni otroci sami plezajo čez skale, tudi tiste najbolj špičaste, in skušajo najti kakšen prepad ali se vsaj zagozditi v kakšno špranjo med skalami. 
Staršem se krušijo nenavadne kamenine pod natikači in če ni kamenin, so skale namazane z debelo plastjo blata, kdo ve, kdaj se je nekakšen dež potrudil in nastavil past nič hudega slutečim turistom. 
Zlo nikoli ne počiva. 
Če nihče drug ne more pokazati hudobije, jo pa dež. 
Mogoče celo lanski dež! 
Najstniki pa obležijo na plaži. 
S plaže jih ne preženeta niti veter in večer. 
Niti sami sebe ne morejo zadaviti z dolgčasom in brbljanjem! 
Dečko s kodrčki je bil pravi angel uničenja. 
Izvlekel je pipico, jo napolnil s sumljivimi substancami, pa še mu ni zadostovalo, iz nahrbtnika je izbrskal nekaj nedoločljivo zeleno rumenega in potem še papirčke in poprosil je najmočnejšo gimnazijko Nadjo za cigareto. 
Dobil jo je, odlomil je filter in začel izdelovati

Do večera je bilo še dolgo. 
Izčrpani turisti so zlivali vase zadnje plastenke sladkih pijač in vode z dodatkom umetne limone. 
Maščoba na bokih se je topila. 
Črevesja so se osvobajala celodnevnih pomot. 
Oči so postajale kalne in kdaj pa kdaj so otožni pogledi spremljali sonce, ki je izginjalo med vejami in oblaki, se spet prikazovalo, udarilo s polno močjo in se nenadoma stanjšalo, umirilo, sijalo razumevajoče in človekoljubno. 
Boris Brezovar se danes ni predajal jadranju s padali. 
Zlezel je vase. 
Nataknil si je masko in ko so se mu odprle podvodne puščave, ni in ni mogel nehati. 
Hotel je od blizu videti ribe, to hrano, ki ga je vedno tako švigajoče izigravala. 
Boris je vedel, če nima puške s sabo, ribe radovedno plavajo ob njem in si ga ogledujejo. 
Športniki brez pušk se zdijo ribam povsem sprejemljiv del črede. 
Brez puške pa ribe ne dosežeš. 
Nisi riba. 
Ne moreš plavati za njo in je pregrizniti. 
Boris je cenil estetiko morskih kumar in ježkov. flPlavaš in plavaš in gledaš in vse skupaj nima nobenega smisla!« 
Plavanje z masko med revnimi algami in neverjetnimi količinami ježkov, posutimi s kamenčki, je bila ena redkih Borisovih dejavnosti, ki ni imela namena, smisla in organizirane oblike. 
Plaval je kar tako med modrimi in zelenimi odtenki, med pasovi hladnejše vode in šumom čolnov, ki so mu nenehno pripovedovali, da na morju nisi sam!

preveč, nikoli ni pomislila, da bi morala med njimi izbirati. 
Zato se tudi ni navadila ločevati med dobrim in zlim. 
Med dragocenimi kosi in ponaredki. 
Med kičem in šundom. 
Med redkostmi in trivialnostmi. 
Med dosežki inovativne tehnike in replikami odpadkov. flMoški se v zgodovini nenehno spreminjajo,« je zagotovila babica. flSamo vsake tri leta so spet moderni takšni kot prej!« flKako to veš?« flIz najboljših svetovnih modnih revij!« flTisto so modeli! 
Ti ne veljajo!« 
Babica je bila takoj pripravljena na poglobljeno razlago: flKaj mi zadnja leta ostane drugega? 
Vendar imam tu, v glavi, ohranjen konec preteklega tisočletja! 
Manj so bili živčni, ko še ni bilo televizije! 
Kako so igrali nogomet! 
V kratkih hlačah in majicah! 
Nikakor pa ni bilo te moteče golote, dekle nikoli ni moglo vedeti, do kam komu kaj visi, zdaj je to drugače, zdaj zagledaš pubertetnike s cevmi za zalivanje rož! 
In se vprašaš, seveda zaman, kam to vodi? 
Dekle, takšno kot ti, Monika, na primer, se samo zlekne na plaži in izpod obrvi opazuje, kakšna oblika ji najbolj ustreza? 
Niti dva si nista podobna! 
Eni so ukrivljeni, eni so čisto podobni špagetom! 
Lahko bi si z njimi čistila ušesa!« flTi pa dobro vidiš, babica!« je zastokala Monika. flTo je še edino, kar mi preostane. 
Bog mi je pustil vsaj oči!« flIn dar govora!«

Na poti proti mestu je srečala kakih osemdeset zaljubljenih parov. 
Dvajset moških z volčjaki. 
Deset žensk z rotvajlerji in tibetanskimi terierji. 
Nekaj mopsov z zrelimi damami. 
Desetine družin z odraščajočimi deklicami. 
Dečkom se ni ljubilo. 
Razen prav majhnim. 
Srečala je Gašperja, njegov Zdravko je hotel kaktus, skrbna mama mu ga je izkopala izmed tisoč in tisoč manjših in večjih kaktusov, Gašper pa je zvijal roke svojemu potomcu. 
Tudi če bi sedel nanj, ne bi preprečil, da se dečko ne bi napičil. 
Prej ali slej. flPazi, bode!« je rjovel Gašper. flPazi, kaktus je nevarna žival, pazi, kaktusa se ne sme prijemati! 
Kaj ti nisem že milijonkrat povedal?« flNi vrela voda!« je pribil Zdravko. 
Takoj nato se je pičil in zdaj je bil Gašper vsega kriv. 
Njegova žena je

flZakaj si potem tu?« se mu je čudila. flNisem se mogel lotiti čiščenja in iskanja kakšnega morebitnega gosta hkrati!« 
Ta stavek si je Monika razložila v tem smislu: pogrešal me je in mislil je, da bi bilo lepo, če bi bila skupaj, čeprav je vedel, da sem nekje v Grčiji, kjer pa k sreči nisem bila! 
Popila sta liter in naročila novega. flKje se srečava? 
Kdo bi si mislil? 
Pozabil sem, da imaš mamo in babico v prikolici na morju!« 
Nič ni rekla. 
Če se moški prikaže, je bolje biti tiho. 
Gledal jo je kot vesoljsko ladjo nad avtocesto. flSanja se mi o tebi, vsako noč se mi sanja o tebi!« se je razgovoril. 
Nič ni rekla. 
Spomnila se je na včerajšnji pogovor po čudežu mobilne telefonije. 
Trdil je, da je v stekleni stolpnici sredi Ljubljane. 
Da dela in da ne more nikamor! 
Tudi če bi lahko v tem času s kakšnim dirkalnim avtomobilom prišel na morje, skuhati na rdeče se ne bi mogel. 
Sploh pa ni hotela omeniti, da ga je že včeraj videla, kako deska. 
Tudi nobenih rib ne bi nalovil. flKam si prišla, Monika? 
Zdaj ti že moški lažejo, to tako ali tako vedno počnejo, ampak sprememba je velikanska. 
Zadnje čase jim kar sama od sebe verjameš!« flOči ti begajo po prostoru. 
Iščeš glasbenike? 
Tu jih ni. 
Poznam pa disko …« 
Boris se je trudil. flSamomor delam. že drugič danes. 
Popoln samo-

Ne, ni pomislila, da je ob dveh ponoči v umivalnici tako peklensko vroče. 
Škržati neutrudno strižejo. 
Najbolj vneti kdaj pa kdaj padejo z borovcev na iglice, da se ob padcu zasliši top udarec. 
Užaljeni potem ždijo v travi in si popravljajo kožnata in hitinasta krila. 
Zbirajo pogum za novo godenje. 
Afriški bobni so se kdaj pa kdaj oglasili in potem spet utihnili. flNa obali vse prasketa. 
Mladoletniki so se odločili, da nas zažgejo. 
Upepelijo. 
Uničijo. 
Ste slišali prasketanje?« flVidela sem gasilce,« se je neodločno začela česati. flNjihov avto ni mogel do obale, nekaj so predavali, nisem si upala iz vode …« 
Ko se je začela česati, se ji je plašč razprl. 
Končno je tudi ob dveh ponoči nudistični kamp še vedno nudistični kamp, je pomislila, ko je videla, kako je njegov pogled zdrsnil med njenim oprsjem do njenega svetlo rjavega trikotnika. 
Prav nanjo je mislil, na njen trebuh in njene noge! 
Čudno. 
Zakaj na morju srečamo toliko ljudi, ki so pripravljeni misliti na nas osebno in na naše najbolj skrite sestavne dele? flZdaj se spomnim,« je rekla počasi, flnisva nekajkrat skupaj pomivala posode? 
Posodila sem vam čistilo.« 
Spomnila se je vestnega in marljivega pomivalca. flTudi jaz se vas spomnim! 
Kako ne? 
Naučili ste me pomivati ponev za skuše!« 
Razjezila se je: flSe lahko tikava? 
Prosim. 
Ne moreva se obnašati kot tujca!« flRajši ne,« je rekel. flProsim, ne! 
Me bo žena spra-

Kaj naj bo higienično? 
Ali Kamasutra, na primer?!« 
Potem je pojasnila svoje mnenje: flAmpak ženske so včasih nekoliko pripravljene potrpeti. 
Se ti ne zdi?« flNi takšna. 
Nepotrpežljiva je, moram reči. 
Bolj kot jo pregovarjam, hujše je.« flMogoče bi moral vsak petek z njo v disko?« flNe moreva, nimava varstva.« flMogoče potrebuje uro, dve, pet ur?« flKako naj vem?« flPoizkusi zvedeti,« ga je vzpodbujala in dražila, potem jo je spet za nekaj trenutkov premagal spanec. 
Nog v spanju ni premikala v ritmu, premikala pa jih je vseeno. flEdino to vem, da ničesar ne vem o seksu!« je brbljal Sebastijan. 
Monika se je v načelu strinjala. flVedno sem verjela, da mi je vse jasno. 
Zdaj, po današnji vožnji z gumenjakom, pa vem še manj kot kdaj prej!« 
Zasmejala je in zdelo se ji je, da je to zgolj fraza, ki jo je nekako dolžna uporabiti. 
Ples ju je dolgočasil. 
Monike se je lotevala mehkoba, Sebastijan pa je bolehal za vljudnostjo. 
Sprehodila sta se po ulici, polni lokalov, in našla igralnico. 
Vso noč je prostorna igralnica ponujala priložnost za kajenje in za visoke dobitke in izgube in za streljanje na avtomatih in vožnjo z dirkalnimi avtomobili in celo potovanja po vesolju! 
Do sedmih sta Monika in Sebastijan igrala na avtomatih lov na dinozavre. 
Običajno starinsko streljanje. 
Kave nista dobila, so rekli, da bodo aparat vklopili šele ob osmih, ko ljudje začnejo odhajati na delo.

Vsak začetek je težaven. 
Devetnajstletnice so težavne prav vedno. 
Na plaži pa še prav posebej. 
Za Borisa je bila Simona prva devetnajstletnica. 
Nekaj zadnjih let je izgubil z rosno mladimi in seveda tudi z Moniko, ki se mu je še do danes zdela ravno pravšnja! 
Na plaži pa se sploh ni več znašel, prerasel je pesek, iskanje kamnov v plitvinah, potapljanje in skakanje v vodo. 
Boris je bil vedno estet, zadnja leta je začel pretiravati: samo športnice, vitke, čvrste in povsem elegantne so napolnjevale njegove sanje. 
Nudistični

kamp ga je prepričal o nasprotnem: mlade odličnjakinje nimajo časa za šport. 
Šolski sistem jih izkoristi in izžame! 
Notranje izprazni! 
Boj za uspeh jih odtrga od športa in nikoli več se ne morejo navaditi na redne treninge! 
Ko je zagledal Simono, je bil Boris še posebej zaskrbljen, drobno dekle ni bilo napačno, bilo je pa nevsiljivo in nekam zaspano, ni se zdelo verjetno, da bi jo kdorkoli opazil. 
Tudi on je ne bi, če ne bi bila predvčerajšnjim vpletena v dogodke s svojo močnejšo prijateljico Nadjo. 
Boris se je približal, spotoma še enkrat in še enkrat pomembno znižal merila. 
Menil je, da bo za to nemudoma nagrajen, a ni mu uspelo, nasprotno, že takoj je bil deležen posmeha in izigravanja. 
Simona si je dala duška. 
Domislila se je česarkoli! 
Če že ni mogla narediti vtisa s čudovitim videzom, je uporabila čudovite besede: flTi, Boris, ti kar seksaj z Nadjo, v njenem šotoru, seveda, jaz bom pa v svojem šotoru poslušala, če si res tako dober!« flNočem. 
Ne razumeš me, ne maram nespodobnosti!« 
Pogledal jo je z vlažnimi očmi in z naivnim nasmehom: flMogoče bi midva poizkusila?« 
Njeno zmagoslavje je bilo sladko. flJaz nočem. 
Pač nočem, danes ni tak dan!« 
Tega ji ni bilo mogoče verjeti, zato ji tega tudi ni verjel, ona pa je nadaljevala z novo nesramnostjo: flAmpak Nadja je dobra po duši. 
Samo vztrajaj in vztrajaj, četudi ure in ure, pa se bo proti jutru zanesljivo odločila!«

niti, da je Moniko srečal na morju in da sta skupaj doživela nekaj dramatičnih uric in da jo bo zdaj, zdaj spet srečal. 
Hotel pa je govoriti o njej. 
Vendar v preteklem času: flPred veliko leti, ravno na morju, tu na tej plaži v tretjem zalivu, sem pred leti srečal silno mehko in prijazno žensko. 
Pogosto sva se srečevala in najini odnosi so bili zelo tesni. 
Dve leti sem nenehno mislil, da mi je v okras. 
Ponosen sem bil nanjo in zasipaval sem jo z arabsko poezijo, saj veš: brez tebe ne bi živel niti trenutka! 
Če me zapustiš, bom samo še senca samega sebe!« 
Simona se je prav pošteno nasmejala. flKaj takšnega zna povedati samo Nadja! 
Pravzaprav sta si z mojo debeluško podobna!« 
Boris se je prestrašil, da je začela ocenjevati, kako je z njegovo športno postavo. 
Ima morda kje preveč mišic? 
Bliskovito je nadaljeval, skrajšal je svojo življenjsko dramo: flPlezaš na žensko in z nje, voziš jo v kino in na večerje, ona je uspešna poslovna ženska in te vzame kdaj pa kdaj na službena potovanja …« flKjer pridno sodeluješ v damskem programu,« je cinično pristavila Simona. flNe, v programu za šoferje!« 
Potem se je odkašljal in poskusil narediti pravi vtis: flNekega dne opaziš, da takšno vase zaverovano bitje, takšen prelep dragocen razstavni predmet, želi nekakšna resnična čustva, hoče zagotovila, da se bo preselil k njej, imel z njo otroke, to pa mimogrede pomeni, preživel z njo vsaj trideset let …! 
Se ločil samo, če res ne bo šlo drugače!«

se ukvarjati s svojimi mišicami, ukvarjaš se z družinami, z očki, ki so pripeljali sladke male hčerke na morje, da bi jih lahko še vsaj eno poletje nadzorovali. 
In kolikor mogoče sami strmeli v njihove sladke okrogle ritke!« 
Simona ga je mirila. flTu sem samo na obisku pri prijateljici. 
Ti si nas pripeljal, dobro veš. 
Vse kaže, da se ne boš vrnil po nas, ampak bomo šli kar skupaj nazaj!« flVrnil se bom po vas, jutri moram biti v Ljubljani!« flTo si rekel že včeraj!« flRekel sem že predvčerajšnjim. 
Vedno kaj pride vmes!« flSrečaš svojo tridesetletno gospodično in pojesta lonec škampov in potem zaspiš od utrujenosti in ona te naslednji dan v popoldanskem času pride zbudit in odpelje v hribe in tebi zmanjka sape in vmes zveš še malenkost, da si želi otroka? 
Ura ji tiktaka, mar misliš, da tebi ne!« flKaj morem? 
Tako je! 
Usoda je neizprosna! 
Premlad sem zanjo!« flTi si prestar za samega sebe! 
Kako bi bil premlad zanjo? 
Zakaj pa hodiš z njo osem let, če ne misliš resno?« flSamo dve leti!« 
Simona pa je že vedela vse in še veliko več! flNjena babica mi je povedala. 
Tvoja babica, srečala sem jo, prijazna gospa. 
Zelo je zaskrbljena. 
Ti in Monika sta kroničen primer, poznala sta se že, ko je imela ona petnajst in ti sedem let. 
Tvoja ljubica te je pazila, ko

Nadja se je oblekla, takoj je bilo videti, da želi nekam daleč in ima temne načrte. 
Brez načrtov nihče ne zapušča prijetne družbe na plaži. 
Ampak kakšne načrte naj ima debeluška ob pol šestih zvečer? želi morda gledati televizijo? 
Polurni tek proti koloni turistov, ki so se otovorjeni s torbami vračali z oddaljenih plaž, je Nadjo docela zdelal. flKaj je z mojimi pljuči?« se je spraševala. 
Ko pa je preplezala nekaj skal in se povzpela na vrh nad ozkim kanjonom z visokimi borovci, ji je bilo takoj vse jasno. 
Kri ji je hušknila v glavo in srce se ji je za-

odplavala kam vstran, se Monika že minuto pozneje ne bi več spominjala pogovora. 
Takrat pa se je začelo: flMoj mož je plesal z vami in vi ste mu zaspali v rokah!« flNe spomnim se. 
Bila sem na smrt utrujena! 
Vso noč smo se podili naokoli!« flSeveda, zmanjkalo vas je. 
Zaspali ste! 
Meni so pa povedali! 
Plešete z njim? 
V spanju plešete z njim?« 
Tu je Evo Tanko popolnoma zvilo: flTako rekoč spite z njim?« 
Monika se je kar predrzno zasmejala: flže prejšnjo noč nisem spala, zdi se mi, da sploh nikoli ne spim, letos na morju kot vse kaže sploh ne, zato me morda spanec kdaj premami!« 
Ni bilo tako preprosto. 
Ker ni bilo preprosto, pač ni bilo preprosto: flTo vam povem: moj mož z mano nikoli ne pleše in nikoli noče na ples in samo omenim argentinski tango, že okameni! 
Z mano ni plesal že nekaj mesecev, z vami …« 
Monika se je mimogrede spomnila in se razveselila, da že ve, kako stvari stojijo: flže vem! 
Pa seksata tudi ne, kaj?« flTo je rekel?« 
Eva Tanko je pobesnela. 
V vodi je težko pobesneti. 
Moraš imeti nagon vaterpolista, da pri priči obrcaš vir svoje jeze in začneš tolči nasprotnika, seveda samo po glavi! 
Monika je previdno uporabila nekaj hrbtnega plavanja in zbrano lebdela na vodi v primerni oddaljenosti od nenavadne prikazni, kakršna je seveda bila strastna ljubiteljica plesa v globoki vodi.

