Srečanje v goriškem športnem parku je upravičilo naziv derbija in potrdilo visok domet obeh ekip v letošnji sezoni. 
Ptujčani so kljub porazu in dejstvu, da so bili oslabljeni in so nastopili brez šestih igralcev (vsi bi konkurirali za začetno enajsterico), nedvomno pokazali napredek glede na prejšnjo sezono. 
Zlasti na začetku srečanja in večji del drugega polčasa so se bili sposobni enakovredno kosati z državnimi prvaki, kar bo v prvenstvu prej ali slej tudi letos bolj izjema kot pravilo nasprotnikov modro-belih. 
Žal meče na njihovo igro nekoliko slabšo luč igra v nadaljevanju prvega dela, ko so podobno kot lani izstopali z zelo obrambno in na trenutke grobo igro, v kateri je bistvena pozornost namenjena čimprejšnjemu onemogočanju akcij nasprotnika. 

Krajnc: Bili smo srečnejši

