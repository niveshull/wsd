NA POTI

19. stoletja za fasadami iztekajočega se fevdalnega obdobja zaznava obrise še neznane industrijske dobe, ki se že povsod kažejo. 
V časih strukturne spremembe se reprezentativnost poveže s preteklostjo in zapre pogled na vrhove prihodnosti, ki z vseh strani vdirajo v obzorje sedanjosti. 
Toliko ta knjiga vsebuje kos empirično orientirane, projektivne družbene teorije – brez vseh metodičnih varovalk. 
To se opira na oceno, da smo priče – subjekt in objekt – preloma znotraj moderne, ki se izluščuje iz obrisov klasične industrijske družbe in oblikuje novo podobo – ki jo tukaj imenujemo (industrijska) »družba tveganja«. 
To zahteva težavno ravnovesje med protislovji kontinuitete in cezure v moderni, ki se še enkrat zrcalijo v nasprotju med moderno in industrijsko družbo, industrijsko družbo in družbo tveganja. 
Da ta epohalna razlikovanja danes postavlja dejanskost sama, hočem pokazati v tej knjigi. 
Kako jih je v posameznem treba diferencirati, za to so predlogi pobrani iz družbenega razvoja. 
Preden pa bi tu lahko prišli do jasnosti, mora postati viden malo večji kos prihodnosti. 
Teoretičnemu sedenju na dveh stolih ustreza tudi praktično. 
Tistim, ki se zdaj šele res držijo razsvetljenstva v premisah 19. stoletja proti navalu »iracionalnosti duha časa«, ugovarjamo enako odločno kot tistim, ki hočejo z nakopičenimi anomalijami spustiti po potoku zgodovine kar celotni projekt moderne. 
Panorami strahu samo sebe ogrožajoče civilizacije, ki je že dovolj razvita v vseh delih tržišča mnenj, ni treba dodajati ničesar; enako tudi ne oznanjanju »nove zbeganosti«, ki je ostala brez urejajočih dihotomij celo v svojih nasprotjih še vedno »zdravega« industrijskega sveta. 
Pričujoča knjiga govori o drugem koraku, ki temu sledi. 
Za predmet razlage naredi to stanje samo. 
Njeno vprašanje je, kako te negotovosti duha časa, ki bi jih bilo cinično zanikati na ideološko kritični način in bi se jim bilo nevarno prepuščati brez distance, kako jih razumeti, dojeti v sociološko informiranem in navdihnjenem mišljenju. 
Vodilno teoretično idejo, ki je razvita v ta namen, bi bilo morda še najlaže razložiti z neko historično analogijo: Tako kot je v 19. stoletju modernizacija razkrojila stanovsko okostenelo agrarno družbo in izrisala strukturno sliko industrijske družbe, tako danes modernizacija razkraja obrise industrijske družbe, in v kontinuiteti moderne nastaja druga družbena podoba. 
12

V visoko razvitih, bogatih državah blaginje na Zahodu se zdaj dogaja dvoje. 
Na eni strani boj za »vsakdanji kruh« – v primerjavi z materialno preskrbljenostjo vse do prve polovice 20. stoletja in s tretjim svetom, ki ga ogroža lakota – izgublja status glavnega problema, ki zasenči vse drugo. 
Na mesto lakote za mnoge ljudi stopijo »problemi« 
»debelih trebuhov« (o problemu »nove revščine« glej str. 131 ff.). 
Modernizacijskemu procesu to odvzame njegovo dosedanjo legitimacijsko podlago: boj proti očitnemu pomanjkanju, za katerega smo bili pripravljeni vzeti v zakup tudi marsikatero (ne več popolnoma) neopaženo posledico. 
Vzporedno se razširja vednost, da so viri bogastva »onesnaženi« zaradi naraščajoče »ogroženosti zaradi stranskih učinkov«. 
To nikakor ni novo, a je v boju proti pomanjkanju dolgo ostalo neopaženo. 
Hkrati ta hrbtna plat s pretiranim razvojem produkcijskih sil pridobi na pomenu. 
V modernizacijskem procesu se bolj in bolj sproščajo tudi destruktivne sile v količini, pred katero je človeška predstavna zmožnost zbegana. 
Oba vira hranita naraščajočo kritiko modernizacije, ki na ves glas in zelo konfliktno določa javne debate. 
Rečeno sistematično: v kontinuiteti modernizacijskih procesov se socialni položaji in konflikti družbe, »ki razdeljuje bogastvo«, družbeno zgodovinsko prej ali slej pričnejo prekrivati s socialnimi položaji in konflikti družbe, »ki razdeljuje tveganja«. 
V Zvezni republiki smo – to je moja teza – najkasneje od sedemdesetih let na začetku tega prehoda. 
To pomeni: tu se prekrivata obe vrsti tem in konfliktov. 
Še ne živimo v družbi tveganja, a spet ne več v porazdelitvenih konfliktih družb pomanjkanja. 
Skozi postopno razvitje tega prehoda se nato res zgodi družbena sprememba, ki nas popelje ven iz dosedanjih kategorij in tirov mišljenja in ravnanja. 
Ali pojem tveganja res vsebuje tisti družbeno zgodovinski pomen, ki mu ga tu pripisujemo? 
Ali ne gre za prafenomen človeškega delovanja? 
Ali tveganja niso ravno znamenje dobe industrijske družbe, glede na katero naj bi jih zdaj omejili? 
Seveda, tveganja niso nikakršen izum nove dobe. 
Kdor je – kakor Kolumb – šel na pot, da bi odkril nove dežele, je vzel v zakup »tveganja«. 
A to so bila osebna tveganja, ne globalne situacije ogroženosti, kakršne za vse človeštvo nastajajo zaradi jedrske cepitve ali zaradi shranjevanja atomskih odpadkov. 
Beseda »tveganje« je imela v kontekstu te dobe 25

toksinih, vsebovanih v svinjini in v čaju. 
Kuhanje in prehranjevanje postaneta nekakšna implicitna živilska kemija, nekakšen laboratorij z zahtevo po omiljevanju, pri čemer so potrebna že obširna znanja, da bi se zasebno »prehrambeno tehnološko« postavili po robu hiperprodukciji škodljivih snovi in strupov v kemiji in poljedelstvu. 
Vendar je zelo verjetno, da se v odzivu na medijska poročila o zastrupitvah oblikujejo slojno specifično porazdeljene »protikemijske« prehranjevalne in življenjske navade. 
Ta vsakdanja »protikemija« (ki pogosto pride med potrošnike kot primerno zapakirani drugi poganjek kemične industrije) bo v »prehrambeno osveščenih« izobraženskih slojih z visokimi dohodki temeljito spremenila vsa področja preskrbe – od hrane do stanovanja, od bolezni do prostočasnih aktivnosti (in jih tudi že je spremenila). 
Iz tega bi lahko izpeljali splošno oceno, da se ravno s tem reflektiranim in finančno močnim ravnanjem s tveganji stare družbene neenakosti utrdijo na novi ravni. 
A s tem ravno ne zadenemo jedra logike porazdelitve tveganj. 
Vzporedno z zaostrovanjem položajev tveganja se krčijo zasebne poti umika in možnosti kompenzacije, obenem pa jih propagirajo. 
Potenciranje tveganj, nezmožnost, da bi se jim izognili, politična abstinenca in razglašanje in prodaja zasebnih možnosti umika se medsebojno pogojujejo. 
Pri nekaterih živilih lahko to zasebno cikcakanje še pomaga; že pri preskrbi z vodo pa so vsi družbeni sloji priključeni na isti vod; in najkasneje ob pogledu na »okostenele gozdove« v industrijskih »podeželskih idilah« postane jasno, da tudi pred vsebnostjo strupov v zraku, ki ga vsi vdihavamo, padejo razredno specifične pregrade. 
Resnično učinkovito bi nas pod temi pogoji varovalo samo še nejedenje, nepitje, nedihanje. 
In tudi to pomaga samo pogojno. 
Kajti saj vemo, kaj se dogaja s kamni – in s trupli v zemlji.

Nove mednarodne neenakosti Svetovna egalizacija položajev ogroženosti pa nas ne sme slepiti glede novih družbenih neenakosti znotraj tveganjskih prizadetosti. 
Te nastajajo še posebno tam, kjer se – prav tako v mednarodnem merilu – razredni in tveganjski položaji prekrivajo: proletariat svetovne družbe tveganja se naseljuje pod tovarniškimi dimniki, poleg rafinerij in kemičnih tovarn v industrijskih središčih tretjega sveta. 
»Največja industrijska katastrofa v zgodovini« (Der Spiegel), izpust strupenih plinov v indijskem Bhopalu, je to povzdignila v zavest svetovne javnosti. 
Tvegane industrije so preselili v dežele z nizkimi mezdami. 
To ni naključje. 
Obstaja sistematična »privlačna sila« med skrajno revščino in skrajnimi tveganji. 
Na ranžirnem kolodvoru porazdelitve tveganja so posebno priljubljene postaje v »slabo razvitih provincialnih gnezdih«. 
In naiven tepec bi bil tisti, ki bi še vedno domneval, da odgovorni kretničarji ne vedo, kaj počnejo. 
V prid temu govori tudi atestirana »višja akceptanca« brezposelne (!) provincialne populacije za »nove« tehnologije (ki priskrbijo delo). 
V mednarodnem merilu še posebej izrecno velja: materialna beda in slepota za tveganja spadata skupaj. 
»O lahkomiselnem ravnanju s pesticidi, na primer na Sri Lanki, poroča neki nemški razvojni strokovnjak: ’Tam DDT posipavajo z rokami, ljudje so prekriti z belim prahom.’« Na antilskem otoku Trinidad (1,2 milijona prebivalcev) so v letu 1983 našteli skupaj 120 smrtnih primerov zaradi pesticidov. 
»Neki farmer: ’Če se po škropljenju ne počutiš bolnega, nisi dovolj škropil.’« (Der Spiegel, št. 50/1984, str. 119.) 50

zavesti in političnih organizacijskih oblik za to (še) ni, lahko vendarle rečemo, da družba tveganja z dinamiko ogrožanja, ki se sprošča v njej, presega nacionalno državne meje, kakor tudi meje sistemov zvez in gospodarskih blokov. 
Medtem ko je razredne družbe mogoče organizirati v nacionalne države, zaradi družb tveganja nastajajo objektivne »skupnosti ogroženosti«, ki jih je nazadnje mogoče zajeti samo v okviru svetovne družbe. 
Spričo potenciala samoogrožanja, razvitega v modernizacijskem procesu, je tako tudi utopija svetovne družbe nekoliko bolj realna ali vsaj bolj nujna. 
Prav tako kot so se ljudje v 19. stoletju morali naučiti, da so se pod grožnjo ekonomskega propada uklonili pogojem industrijske družbe in mezdnega dela – enako se morajo tudi danes in v prihodnosti pod knuto civilizacijske apokalipse naučiti, da sedejo za mizo in preko vseh meja poiščejo in uveljavijo rešitve za nevarnosti, ki so jih sami povzročili. 
Pritisk v tej smeri je zaznaven že zdaj. 
Probleme okolja je mogoče stvarno reševati samo s čezmejnimi pogajanji in mednarodnimi sporazumi, in pot tja vodi do konferenc in dogovorov, ki presegajo vojaške pakte. 
Ogroženost, ki jo prinaša obstoj jedrskega orožja z nepredstavljivo uničevalno močjo, vznemirja ljudi v obeh vojaških hemisferah in oblikuje skupnost ogroženosti, katere politični domet pa se mora še potrditi.

O KONKURENCI RACIONALNOSTI

vrednostih v Nemčiji dovoljena dvakrat višja koncentracija, štirikrat toliko, kolikor se zdi sprejemljivo Svetovni zdravstveni organizaciji kot kratkotrajna koncentracija. 
Starši dokažejo, da so merilni rezultati v mejah »dopustnega« samo zato, ker iz najvišjih vrednosti iz zelo obremenjenih mestnih predelov izračunajo povprečje skupaj z zelenimi četrtmi in jih s tem »odračunajo«. 
»Naši otroci,« pravijo, »pa ne obolevajo zaradi srednje vrednosti.« 
Razkrita »goljufiva praksa« znanstvenikov kaže na kategorijske razlike med znanstveno in družbeno racionalnostjo pri ravnanju s tveganji.

Posledice tega »družbenozgodovinsko revolucionarnega izboljšanja dohodkov« je mogoče zasledovati v podrobnostih življenjskih pogojev v delavskem okolju (o nadaljevanju prim. J. Mooser, 1983). 
Šele v petdesetih in še jasneje v šestdesetih letih je delavstvo odvrglo jarem »proletarske ozkosti«, ki je dotlej narekovala življenje. 
Še do leta 1950 so hrana, obleka in stanovanje pogoltnili tri četrtine družinskega proračuna, medtem ko je ta delež leta 1973 – ob kvalitativno višjem nivoju – padel na 60%. 
Obenem je prišlo do neke vrste »demokratizacije« simbolno zaznamovanih potrošnih dobrin – radio, televizor, hladilnik, ki so se mu mnogi nasmihali, in avto. 
Stanovanja so postala večja in bolje urejena. 
Dnevna soba je zamenjala proletarsko bivalno kuhinjo. 
Več denarja je odprlo nove možnosti gibanja. 
Potovanja za oddih in sprostitev, ki so bila nekdaj dosegljiva samo premožnemu meščanu, so danes dostopna tudi več kot vsakemu drugemu delavcu. 
Dovolj je celo za ustvarjanje osebne posesti. 
Ob nespremenjenih razdaljah do drugih velikih skupin prejemnikov dohodkov delavci zapuščajo status »proletarskih nemaničev«: varčevalna kvota (delež prihrankov v razpoložljivem neto dohodku) je opazno narasla z 1 – 2% leta 1907 na 5,6% leta 1955 in se je do leta 1974 še enkrat podvojila na 12,5%. 
Pri tem tudi ni več šlo za »prihranke za slabe čase«, temveč so sedaj varčevali za nabavo dragih potrošnih dobrin, celo »sanjski cilj« posedovanja hiše in stanovanja je za mnoge postal dostopen. 
Če si je leta 1950 6% delavskih gospodinjstev izpolnilo željo po lastnih štirih stenah, je ta številka leta 1968 narasla na 32% in 1977 na 39%. 
Dvig materialnega življenjskega standarda je samo ena od mnogih možnosti za izboljšanje življenjskih pogojev ljudi ob (statično definiranih) konstantnih neenakostih. 
Šele v součinkovanju cele vrste komponent pride do zagona individualizacije, ki ljudi sprosti iz tradicionalnih razrednih vezi in jih – zaradi njihovega materialnega preživetja – naredi za akterje lastne življenjske poti, posredovane s trgom delovne sile.

prekršijo in premagajo globoke kulturne samoumevnosti. 
Če to ilustriramo s primerom: »moč« ženskega gibanja temelji tudi na spreminjanju vsakdanjosti in samoumevnosti, ki se iz družinskega vsakdana razteza preko vseh področij formalnega dela in pravnega sistema vse do različnih središč odločanja in s politiko drobnih vbodljajev zahteva boleče spremembe od »stanovsko« zaznamovanega in zaprtega moškega sveta. 
Splošno formulirano je torej prav v otipljivi ogroženosti samozavedno zaznanih, ekspanzivno zasnovanih zasebnih prostorov delovanja in odločanja tista iskra, ob kateri se danes (drugače kot v razrednokulturno določenih življenjskih svetovih) vnemajo družbeni konflikti in gibanja.

Teze Toda teme in konflikti med moškimi in ženskami niso samo to, kar se zdijo: teme in konflikti med moškimi in ženskami. 
Z njimi razpada tudi družbena struktura v zasebnem. 
Kar se zdi kot »konflikt v razmerju«, ima splošno, družbeno teoretično plat, ki jo bomo tu razvili v treh tezah. 
(1) Dodelitev spolnih značajev je temelj industrijske družbe in ne morda tradicionalni relikt, ki bi se mu zlahka odpovedali. 
Brez ločitve moške in ženske vloge ni tradicionalne male družine. 
Brez male družine ni industrijske družbe v njeni shematiki dela in življenja. 
Slika meščanske industrijske družbe temelji na nepopolnem, natančneje: prepolovljeno trženju človeške delovne zmožnosti. 
Popolna industrializacija, popolno trženje in družine v tradicionalnih vlogah in dodelitvah se izključujejo. 
Na eni strani poklicno delo predpostavlja gospodinjstvo, tržno posredovana proizvodnja pa forme in dodelitve male družine. 
Industrijska družba je toliko odvisna od neenakih položajev moških in žensk. 
Na drugi strani pa so ti v nasprotju z načeli moderne in v kontinuiteti modernizacijskih procesov postanejo problematični in konfliktni. 
Z napredovanjem dejanske izenačitve moških in žensk pa se s tem postavijo pod vprašaj temelji družine (zakon, spolnost, starševstvo itd.). 
To pomeni: v modernizacijski fazi po drugi svetovni vojni sovpadeta uveljavitev in odpravitev industrijske tržne družbe. 
Univerzalizem trga ne pozna tabu con, ki jih je sam postavil, in preluknja vpetost žensk v njihovo industrijsko ustvarjeno »stanovsko usodo« zadolžitve za gospodinjskega dela in skrb za zakon. 
S tem se biografske uskladitve produkcije in reprodukcije kot tudi delitve dela in norme v družini začnejo krhati, vidne postanejo luknje v socialni zaščiti žensk itd. 
V konfliktih med moškimi in ženskami, ki se danes porajajo, je treba tako na zasebnem področju razrešiti protislovja industrijske družbe, ki v dokončni modernizaciji in dokončni individualizaciji hkrati odpravlja moderne in stanovske temelje njihovega skupnega življenja. 
(2) Dinamika individualizacije, ki je ljudi osvobodila iz razrednih kultur, se ne zaustavi niti pred vrati družine. 
Sila, ki je ljudje sami ne dojemajo in katere najnotranjejše utelešenje so ob vsej 159

Kako je ta splošni model mogoče konkretizirati za povojni razvoj v Zvezni republiki Nemčiji? 
Torej: iz katerih družbenih

* Raziskovalnopraktična posledica: raziskovanje biografij, ki se giblje samo po stopinjah raziskovanja družine in slojevitosti, postane problematično. 
Kdor hoče raziskati standardizacijo in (implicitno) politično možnost oblikovanja individualnih položajev, mora prav tako vedeti nekaj o izobraževanju,

strokovne, poklicne in hierarhične diferenciacije). 
Politika delovnega časa je v tem smislu vedno tudi politika prerazporejanja in ustvarja nove družbene negotovosti in neenakosti. 
V tem je gotovo bistvo odpora sindikatov kot tudi aktivnega podpiranja, ki ga kažejo mnoga podjetja v zadnjih letih. 
To velja celo tedaj, ko se fleksibilne forme podzaposlenosti srečajo z naraščajočim interesom (posebej mlajših) žensk in moških, ko jih celo zahtevajo, da bi lahko bolje uskladili pridobitno delo in družinsko delo, delo in življenje. 
Kakor bomo pozneje še pokazali, se lahko s prostorsko fleksibilizacijo pridobitnega dela povečana suverenost zaposlenih nad delom povezuje s privatizacijo zdravstvenih in psihičnih tveganj dela. 
Norme za varstvo pri delu se v decentraliziranih formah dela izmaknejo javnemu nadzoru in stroški za njihovo kršenje ali upoštevanje se prevalijo na delavce same (enako kot tudi sicer podjetja prihranijo stroške za centralno organizacijo pridobitnega dela, od stroškov zgradbe do vzdrževanja elektronskih naprav). 
Če združimo te posledice destandardizacije delovnega časa in kraja dela, lahko rečemo, da se odvija prehod iz enotnega industrijsko družbenega sistema podjetniško organiziranega doživljenjskega celodnevnega dela z radikalno protialternativo nezaposlenosti v sistem fleksibilne, pluralne, decentralizirane podzaposlenosti z mnogimi tveganji, ki pa morda celo ne pozna več problema nezaposlenosti (v smislu odsotnosti dohodka). 
V tem sistemu je brezposelnost v podobi raznih oblik podzaposlenosti tako rekoč »integrirana« v sistem zaposlovanja, s čimer pa jo zamenja generalizacija zaposlitvenih negotovosti, ki jih »stari« industrijskodružbeni enotni sistem polne zaposlitve ni poznal v takšnem smislu. 
Kakor v 19. stoletju je tudi ta razvoj načelno dvosmeren. 
Napredek in osiromašenje se prepletata na nov način. 
Povečanje produktivnosti v podjetjih gre z roko v roki s problemi nadzora. 
Zaposleni zamenjajo del svobode od dela za nove prisile in materialne negotovosti. 
Nezaposlenost izgine in se obenem posplošeno ponovno pojavi v novih tveganih oblikah podzaposlenosti. 
Vse to pomeni, da se sproži dvoumen, protisloven razvoj, pri katerem so prednosti in slabosti neločljivo prepletene, katerega daljnosežne posledice in tveganja pa so ravno tudi za politično zavest in delovanje nepredvidljivi. 
Prav na to mislimo, kadar govorimo o sistemu podzaposlenosti družbe tveganja. 
207

sistema polne zaposlitve v destandardizirani sistem fleksibilne podzaposlenosti v devetdesetih letih sploh mogoče razveljaviti. 
»Smisel« zakona je v tem, da so delovne pogodbe lahko brez stvarne utemeljitve omejene na 18 mesecev – s posledico, da je mogoče zaobiti zakonsko zaščito pred odpovedjo. 
Na eni strani je na ta način nastala spodbuda, da se brezposelne v časovno omejenih delovnih razmerah integrira v sistem zaposlovanja; na drugi strani pa ravno s tem na široko odpiramo vrata široki uveljavitvi negotovih form podzaposlenosti z vsemi pripadajočimi tveganji. 
V kakšnem obsegu so pogodbeno »nezavarovana« ali »dezorganizirana« zaposlitvena razmerja danes razširjena v Zvezni republiki Nemčiji (ali v drugih zahodnih industrijskih deželah), o tem imamo komaj kaj (zanesljivih) podatkov in informacij. 
Ta del trga dela je po obsegu, po vrstno in branžno specifični porazdelitvi »bela lisa« v raziskovalni pokrajini. 
Obratno sorazmerno raste njegov pomen. 
Carola Müller je 1982 zbrala nekaj podatkov: legalno delo z najeto delovno silo (leta 1981 je bilo prijavljenih okoli 43.000 najetih delavcev); ilegalno delo z najeto delovno silo je po ocenah 6 do 9-krat višje; razširjanje se običajno izvršuje v obliki navideznih delovršnih pogodb, predvsem v gradbeni in kovinsko-predelovalni industriji in ob uporabi tujih delojemalcev; male zaposlitve (manj kot 20 ur tedensko izključuje zavarovanje za primer brezposelnosti, manj kot 15 ur tedensko pa še zdravstveno in pokojninsko zavarovanje; leta 1979 je v obeh oblikah skupaj zaposlenih okoli 1,24 milijona, posebej žensk); sezonska zaposlitev (polna zaposlitev za določen čas); »kapovaz« (kapacitetno orientirani variabilni delovni čas), časovno omejena pogodba o delu brez določenega delovnega časa; delojemalec mora biti pripravljen na poziv; to obliko zaradi zanje očitnih prednosti intenzivno uporabljajo zlasti podjetja v maloprodaji; nadalje je treba našteti: delovršne pogodbe, »svobodno sodelovanje«, delo na črno itd. (prim. C. Müller, 1982, str. 183–200). 
Prej ko slej torej eksplozivnost razvoja leži v razvoju produkcijskih sil. 
Produkcijske sile pa ne razbijajo več lastninskih razmerij, kakor je domneval Marx. 
Rečeno marksistično, trenutno grozi bolj to, da bo njihov revolucionarni potencial udaril »nazaj«. 
Razbija razmerja delovne pogodbe in trga dela, industrijske družbene oblike ponudbe in uporabe delovne sile in na ta način ustvarja povsem 214

družbeno razpoložljive. 
V socioloških perspektivah se ta trend sam prikaže kot rezultat procesov poznanstvenitve. 
Dejstvo, da znanstvene izjave niso več sakrosanktne, temveč jih je mogoče izpodbijati v vsakdanjem svetu, namreč ne pomeni nič drugega kot to, da sistematični dvom kot načelo, ki nosi strukturo znanstvenega diskurza, ni več njegov privilegij. 
Razlika med ’nerazsvetljeno sodrgo’ in »razsvetljenim meščanom« ali, izraženo moderneje: med laiki in strokovnjaki, izgine in se spremeni v konkurenco različnih strokovnjakov. 
V praktično vseh delnih družbenih sistemih stopi na mesto ponotranjenja norm in vrednot refleksija v luči med seboj konkurenčnih sestavin sistematičnega védenja.« 
(Ibid., str. 16; prim. tudi Weingart, 1983, str. 328.) 
Da bi lahko ostali v tej notranji in medprofesionalni konkurenci, ne zadošča zgolj predložitev »čistih« testov signifikantnosti. 
Včasih je treba priti osebno in delovati prepričljivo. 
Produkcija (ali mobilizacija) verovanja v pogojih refleksivne poznanstvenitve postane osrednji vir za družbeno uveljavitev zahtev po veljavi.* Kjer je prej prepričala znanost kot znanost, je zdaj spričo protislovne večglasnosti znanstvenih jezikov vedno bolj odločilno verovanje v znanost ali verovanje v protiznanost (oz. v to metodo, ta pristop, to usmeritev). 
Morda šele »dodatek« prezentacije, osebna prepričljivost, kontakti, dostop do medijev itn., priskrbijo »posameznemu izsledku« družbeni častni atribut »spoznanja«. 
Kjer o znanstvenih argumentih (so)odloča verovanje, lahko kmalu tudi ponovno prevzame oblast. 
Resda po svoji zunanji formi ne več kot verovanje, temveč kot znanost. 
Temu ustrezno se lahko v tako nastalih vmesnih prostorih, kjer postaja znanost nujnejša, a vedno manj zadostna za produkcijo spoznanja, ponovno naselijo najrazličnejše verske sile. 
S tem postane možno marsikaj: fatalizem, branje iz zvezd, okultizem, samopoveličevanje in samopredajanje, povezano in pomešano z delnimi znanstvenimi izsledki, radikalno kritiko znanosti in znanstvenim praznoverjem. 
Ti novi alkimisti so nenavadno imuni na znanstveno kritiko, saj svoje »resnice« in

ščanske industrijske družbe, temelji na naivnosti, da se na eni strani uveljavljajo demokratične pravice meščanov, na drugi strani pa je mogoče ohraniti hierarhična razmerja avtoritete v iskanju političnih odločitev. 
Monopolizacija demokratično zasnovanih, političnih pravic do odločanja konec koncev temelji na skrajno protislovni sliki demokratične monarhije. 
Pravila demokracije so omejena na izvolitev političnih predstavnikov in na sodelovanje v političnih programih. 
Ko je enkrat na oblasti in časti, »monarh za določen čas« ne samo razvije diktatorske poteze vodje in svoje odločitve avtoritarno uveljavlja od zgoraj navzdol, temveč tudi instance, interesne in državljanske skupine, ki jih odločitve zadevajo, pozabijo na svoje pravice in postanejo »demokratični podložniki«, ki državno zahtevo po oblasti sprejemajo brez vprašanj. 
V toku refleksivnih modernizacij se ta perspektiva večkrat omaje: vedno bolj jasno postaja, da iskanje političnih »rešitev« ravno z uveljavitvijo demokratičnih pravic postane kontingentno. 
V poljih politike (in subpolitike) ne obstaja niti ena sama niti »najboljša« rešitev, temveč vedno več rešitev. 
Posledično političnih procesov odločanja, na katerikoli ravni se pač odvijajo, ni več mogoče dojeti zgolj kot uveljavljanje in aplikacijo modela, ki so ga vnaprej določili neki voditelji ali modreci, katerega racionalnost ni predmet diskusije in ki ga je mogoče ali treba avtoritarno uveljaviti tudi proti volji in »iracionalnim odporom« podrejenih instanc, interesnih ali državljanskih skupin. 
Tako formulacija programa in iskanje odločitev kot tudi njihovo uveljavljanje je treba tedaj vse prej razumeti kot proces »kolektivnega delovanja« (Crozier/Friedberg, 1979), in to v zadnjem primeru pomeni tudi: kolektivnega učenja in kolektivnega ustvarjanja. 
S čimer pa se uradna pooblastila političnih institucij za odločanje nujno dekoncentrirajo. 
Politično-administrativni sistem ne more biti še naprej edino ali osrednje mesto političnega dogajanja. 
Ravno z demokratizacijo nastanejo prečno na vertikalno in horizontalno formalno členjenje pooblastil in kompetenc mreže dogovarjanja in soodločanja, pogajanja, preinterpretiranja in možnega odpora. 
Predstava o središču politike, ki jo goji model industrijske družbe, torej temelji na nenavadni prepolovitvi demokracije. 
Na eni strani ostajajo polja delovanja subpolitike varna pred uporabo demokra288

Da je bila »stara« industrijska družba fiksirana na napredek, je bilo pogosto poudarjeno. 
Kljub vsej kritiki – od zgodnje romantike do danes – pa ni bila nikoli postavljena pod vprašaj tista latentna vera v napredek, ki je danes z naraščanjem tveganj postala kritična: namreč vera v metodo poskusov in zmot, v to, da bi kljub številnim neuspehom in posledičnim problemom postopoma vzpostavili možnost sistematične obvladljivosti zunanje in notranje narave (mit, ki je bil na primer tudi za politično levico kljub vsej kritiki »kapitalistične vere v napredek« vse do pred kratkim zavezujoč). 
Na drugi strani ta glasbena spremljava civilizacijske kritike družbenim spremembam, ki se odvijajo pod jadri »napredka«, ni odvzela niti trohice njihove uveljavitvene moči. 
To kaže tudi na posebnosti razvoja, v katerem se družbene spremembe lahko dogajajo tako rekoč »inkognito«: »napredek« je mnogo več kot ideologija; je izvenparlamentarna struktura delovanja nenehnega družbenega spreminjanja, ki je institucionalizirana kot »normalna« in v kateri se – dovolj paradoksno – v mejnem primeru celo prevrat doslej veljavnih razmer po potrebi tudi z oblastjo države uveljavi proti odporom, ki hočejo ohraniti obstoječe. 
Da bi lahko razumeli to legitimacijsko moč konsenza o napredku, si moramo ponovno priklicati v spomin že skoraj pozabljeno povezavo: razmerje med družbeno in politično kulturo ter gospodarskoznanstvenim razvojem. 
Na začetku tega stoletja je bil vpliv kulture na sistem dela, tehnologijo in gospodarstvo predmet vrste klasičnih družboslovnih študij. 
Max Weber je dokazal, kakšen pomen imata kalvinistična religiozna etika in njena »znotrajsvetna« askeza za pojavitev in uveljavitev »človeštva poklica« in kapitalističnega gospodarskega delovanja. 
Pred več kot pol stoletja je Thorstein Veblen argumentiral, da zakoni ekonomije nimajo konstantne veljave in jih ni mogoče dojeti samostojno, temveč so v celoti vezani na kulturni sistem družbe. 
Če se spremenijo družbene življenjske forme in vrednote, se morajo spremeniti tudi ekonomska načela. 
Če npr. večina prebivalstva (iz kakršnikoli razlogov pač) odklanja vrednote ekonomske rasti, postane naše mišljenje o oblikovanju dela, kriterijih produktivnosti in smeri tehničnega razvoja vprašljivo, in nastane nov politični pritisk na delovanje. 
Weber in Veblen v tem smislu (na različen način) argumentirata, da delo, tehnične spremembe 299

pospešitev tehničnih sprememb in doseg njihovih družbenih sprememb privzema razsežnosti, ki so doslej brez zgodovinske primere. 
Ta izguba doslej veljavnega zaupanja v napredek pa ne spremeni ničesar na izvrševanju tehničnih sprememb. 
Ravno na to nesorazmerje meri pojem tehnično-ekonomske »subpolitike«: domet družbenih sprememb je v obratnem sorazmerju z njihovo legitimacijo, ne da bi to karkoli spremenilo pri uveljavitveni moči tehničnih sprememb, ki so opevane kot »napredek«. 
Strah pred »napredki« genetske tehnologije je danes široko razširjen. 
Odvijajo se »hearings«. 
Cerkve protestirajo. 
Celo znanstveniki, ki verjamejo v napredek, se ne morejo otresti groze. 
Vse to pa se odvija kot nekrolog za že davno sprejete odločitve. 
Še več: odločitve ni bilo. 
»Ali« ni stal pred nobenimi vrati. 
Noben odbor ga ni spustil noter. 
Že od nekdaj je na poti. 
Doba humane genetike, o »da« ali »ne« katere se debatira, se je že zdavnaj začela. 
Napredku sicer lahko rečemo ne, a to ne spremeni ničesar pri njegovem izvrševanju. 
Je bianko ček za izvršitev onstran soglasja ali odklonitve. 
Občutljivost na kritiko pri demokratično legitimirani politiki ustreza relativna imunost na kritiko pri tehnično-ekonomski subpolitiki, ki brez načrtov in zunaj dosega odločanja pride v zavest šele tedaj, ko se že udejani kot družbena sprememba. 
To posebno oblikovalno in uveljavitveno moč subpolitike bomo zdaj za ponazoritev prikazali na skrajnem primeru, namreč v medicini.

