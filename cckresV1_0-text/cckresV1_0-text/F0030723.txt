Sledenje strategiji stroškovne prednosti (doseganje najnižjih stroškov na enoto proizvoda) pa ne pomeni tudi ustvarjanja stroškovne prednosti na podlagi nižje kakovosti proizvodov, temveč nepretrgano iskanje različnih možnosti in virov za ustvarjanje stroškovne prednosti pred konkurenco. 

Učinek krivulje izkušenj povezuje proces učenja organizacije s povečevanjem proizvedenih količin. 
Krivulja izkušenj namreč pravi: več ko podjetje proizvaja, intenzivnejši je njegov proces učenja, podjetje pa postaja vse učinkovitejše in znižuje stroške. 

Praviloma pa uspeh v niši ni povezan s stroškovno prednostjo ponudnika, temveč temelji na prepoznavanju specifičnih potreb odjemalcev ter razvoju drugačne kompozicije elementov vrednosti za kupca, kot so na primer kakovost in zanesljivost proizvoda, hitrost oskrbe, ali emotivna vrednost proizvoda v očeh kupca . 

Po prepričanju mnogih avtorjev ni mogoče podati splošno veljavnega odgovora na vprašanje, kako naj bi razmejili trg, hkrati pa je pristopov k segmentaciji veliko. 
Zato je pri segmentaciji treba paziti, da je delitev trga na segmente dovolj podrobna, da lahko pokaže pomembne razlike med segmenti. 
Hkrati pa ne sme biti preveč podrobna, saj prevelika razdrobljenost vodi v kompleksnost, ki onemogoča učinkovito upravljanje različnih segmentov in zoži segment na dimenzijo, ki ekonomsko ni več upravičena in zanimiva (v skrajnem primeru je lahko segment v panogi že vsaka posamezna različica izdelka). 
Hkrati mora segment trga pokazati, da je za nišnega igralca delovanje v nišah privlačnejše od delovanja na širokem trgu. 

obvladovanje strukture (sposobnosti) podjetja, ki daje nišnemu ponudniku hitrost, odzivnost in prilagodljivost na spremembe, struktura pa je prezahtevna, da bi jo drugi ponudniku z lahkoto posnemali. 

