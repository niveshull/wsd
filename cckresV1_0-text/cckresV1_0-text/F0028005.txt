Pogosto razmišljam o trpljenju ljudi, s katerimi se srečujem v vsakdanjem življenju. 
Vsak od nas zares nosi svoj križ. 
Ob tem pa vedno bolj spoznavam, da najhujše trpljenje ni tisto, ki doleti človeka "od zunaj" (bolezen, razne nesreče), ampak tisto, ki je posledica bolnih medčloveških odnosov. 
To trpljenje kljuje v človeku in mu zamegli pogled, da bi videl smisel življenja.

Pogosto sem že srečala bolnike, ki so se takole pritoževali: "Šestdeset (sedemdeset, osemdeset...) let sem bil zdrav. 
Nikoli nisem bil pri zdravniku, nikoli potreboval zdravil. 
Zdaj pa meje naenkrat prijelo. 
Kakšna krivica!" 
Res je vedno težko, kadar človek zboli. 
Toliko stvari se spremeni. 
Sreča se z bolečino, invalidnostjo, pustiti mora delo, se marsičemu odpovedati... 
Morda je bolezen takšna, da ne more računati z izboljšanjem. 
Morda se ga poloti obup.

Morala je veliko govoriti 

Včasih si človek v trenutku, ko se počuti samega, domišlja, daje drugim laže: imajo družino, prijatelje, imajo vedno nekoga pri sebi. 
Tudi bolniki pogosto takole razmišljajo: če bi bili zdravi, ne bi bili nikoli sami. 
Toda resnica je, da vsak človek, tudi sredi največje aktivnosti, sredi množice ljudi, sredi dobrih prijateljev, v krogu ljubeče družine, občuti samoto. 
Če je človek z nekom še tako povezan v ljubezni, sta to še vedno dva človeka, ki imata vsak svojo pot, vsak svojo življenjsko nalogo. 
Erich Fromm pravi, da je ravno sposobnost, biti sam s seboj pogoj za zmožnost ljubezni.

Morda pa se človek tam tudi česa nauči - morda je tudi to priložnost, ki bi jo bilo škoda izpustiti? 
Marsikdo se sam sebi čudi, daje zmogel tudi to, daje šel kljub vsem težavam naprej. 
Zelo dragocena izkušnja je lahko tudi srečanje z drugimi bolniki. 
Koliko se bolniki med seboj pogovarjajo in si pomagajo. 
Gotovo je bivanje v bolnišnici, ko se znajdeš tam ves nebogljen, tudi vaja v zapuščanju: vse življenje se tega učimo in na koncu, ob smrti, bomo morali vse zapustiti. 
Laže nam bo, če se bomo v tem vadili že prej.

- družba ali svojci?

Verjetno je rasla in se vzgajala ob mamini bolezni. 
V času, nenaklonjenem bolnim in šibkim in ostarelim, ji je uspelo ohraniti oziroma v sebi razviti veliko človečnost, ki naravnost izstopa.

Kadar kdo zboli, ni nikoli prizadet samo on, ampak vedno tudi družina. 
Tudi svojci doživljajo težke čase in ne morejo doumeti, kako je mogoče, daje njihov sorodnik bolan. 
Pogosto tudi niso sposobni razumeti informacij, kijih dobijo od zdravnika.

Umirati doma ali v bolnišnici

Nekateri ljudje mislijo, da je treba bolnike predvsem tolažiti, jim za vsako ceno dajati "korajžo". 
To je sicer res, toda vprašanje je, kako to storiti. 
Če rečeš nekomu, ki je tik pred smrtjo, naj ima le pogum, da bo kmalu zdrav in vesel, da bo še plesal itd., to verjetno ni prava tolažba. 
Bolnik ima pri takšnih izjavah prej občutek, da ga njegov obiskovalec ne jemlje resno, da nima pojma, kako je z njim. 
In zato se s takšnim človekom tudi ne more odkrito pogovarjati. 
Vsakega človeka pa je treba vzeti resno prav v njegovem položaju, z njegovo bolečino, z njegovim trpljenjem. 
Zato tudi tolažba, da gre drugim še slabše, ni ravno prepričljiva.

Vse življenje se učimo, kako naj srečujemo ljudi in tudi kako naj srečujemo bolnike. 
Vsaka situacija je drugačna, vsak bolnik je drugačen in zato je tudi vsako srečanje drugačno. 
Edino pravilo, ki velja za vsa srečanja, je pravilo ljubezni. 
Samo ljubezen bo narekovala v pogovoru prave besede in samo ljubezen nam bo povedala, kdaj je namesto besed bolje molčati in bolniku s preprosto toplo navzočnostjo dati čutiti, da v svojem trpljenju ni prepuščen sam sebi.

Pustimo bolniku njegovo svobodo! 

Večkrat pride z bolnikom v ambulanto še njegova žena. 
Če se on s tem strinja, tudi jaz nimam nič proti. 
Moti pa me, kadar ravna žena z možem kot z otrokom.

Spremljanje bolnika

Spominjam se hčerke nekega bolnika, ki je prihitela k meni in me lepo prosila, naj očetu nikar ne povem, kakšno je njegovo zdravstveno stanje. 
Naj se mu zlažemo in rečemo, da ima izrastke v hrbtenici. 
Naj mu rečemo, da bo kmalu popolnoma zdrav. 
Naj... še in še je naštevala, cel seznam predlogov in prošenj je prinesla s seboj. 
Prihitela je malo pred svojim očetom, tako da bi bilo ob njegovem prihodu že vse urejeno, narejen že ves načrt raznih laži. 
Morda naj bi mu tudi rekli, da ne bo nikoli umrl...

Za nas zdravstvene delavce mora biti vedno najvažnejše vprašanje, kaj bolnik resnično potrebuje, kaj mu bo najbolje pomagalo, da se bo čimprej vrnil v normalno samostojno življenje, oziroma da bo ohranil človeško dostojanstvo do konca življenja. 
Varovati se moramo tega, da bi sami določali, kakšne naj bi bile njegove potrebe in da bi se naša pomoč sprevrgla v pretirano pokroviteljsko "varuštvo".

Lani sem obiskala znanca v Salzburgu in mi je pripovedoval o svojih izkušnjah v bolnišnici.

Verjetno je v medicini ena najtežjih stvari presoditi, kdaj je za bolnika prišel trenutek, ko potrebuje samo še dobro nego in človeško bližino in bi bila vsaka agresivna terapija zanj samo še nečloveška muka. 
Zelo budno je treba paziti, da ne spregledamo možnosti, ki bi jo bolnik z neko terapijo še imel, da bi vsaj nekaj časa živel laže, z manjšimi bolečinami, z boljšim stikom s svojo okolico. 
To tehtanje je vedno težko in odgovorno.

Druga skrajnost je tudi zelo pogosta. 
Bolnik dejansko že umira, pa ga še vodijo od ene preiskave do druge, ga vzdržujejo z agresivno terapijo, ki ga še bolj slabi, ni pa nobenega upanja več, da bi se stanje izboljšalo. 
Pogosto pridejo zbegani svojci, ki se ne morejo spoprijazniti, da jim bo bolnik umrl. 
Od zdravnika včasih celo izsiljujejo, da bi "z bolnikom še nekaj delali". 
Pogosto hočejo s tem pomiriti sebe, da so storili zares vse za bolnika. 
S temi svojci se je treba veliko pogovarjati, ker so potrebni pomoči. 
Pomagati jim je treba, da sprejmejo stanje takšno, kot je, da se umirijo. 
To je pomembno tudi za bolnika, ker čuti njihov nemir in je zaradi tega tudi sam bolj nemiren.

Naš odnos do bolnih in prizadetih je pomemben za mir v svetu 

Kaj je vzrok bolezni?................... 
29

Prezgodaj opustiti zdravljenje, ali zdraviti za vsako ceno? . . . , 82

