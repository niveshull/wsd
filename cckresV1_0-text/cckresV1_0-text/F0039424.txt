Na povabilo predsednika Ustavnega sodišča Republike Slovenije dr. Ernesta Petriča je v nedeljo, 3. aprila 2011, na tridnevni uradni obisk k Ustavnemu sodišču Republike Slovenije prispela delegacija Ustavnega sodišča Republike Srbije, ki jo vodi predsednik dr. Dragiša Slijepčević. 
V delegaciji sta tudi sodnika mag. Tomislav B. Stojković in gospod Sabahudin Tahirović.

10. 
Precedenčno sporočilo te odločbe je treba razumeti samo v luči dejstev, ki jih je Ustavno sodišče tu presojalo. 
In ta dejstveni sklop (spodnja premisa) je bila absolutna izključitev referenduma za zakone, ki jih je našteval razveljavljeni 10. člen ZRLI. 
Iz njega je bilo nato izvedeno ustavnopravno spoznanje (ali normativno sporočilo precedensa – ruling ), da tak ukrep sploh ni nujen za dosego zakonodajalčevega cilja (morebitne potrebe po varstvu javnega interesa oziroma varstva "pravic drugih"). 
Bistvena je torej ugotovitev, da je presojani ukrep (absolutna izključitev referenduma za določene vrste zakonov), ki ga je Ustavno sodišče ocenilo kot poseg v pravico do referenduma, mogoče nadomestiti z blažjim sredstvom – z zahtevo Državnega zbora, naj Ustavno sodišče prepreči referendum, če obstaja možnost nastanka protiustavnih posledic. 
Samo do te točke ima sporočilo odločbe št. U-I-47/94 precedenčno moč. 
Odgovor na vprašanje, kako je treba razlagati, se pravi normativno napolniti vsebino pravnega standarda "protiustavne posledice", pa za odločitev v zadevi št. U-I-47/94 ni bil bistven. 
Dovolj je, da je s tem pojmom mogoče doseči zakonodajalčev cilj. 
O tem, ali je ta cilj ustavnoskladen, in če je, ali je v celoti (ali je lahko razlog za prepoved referenduma že možnost kakršnihkoli protiustavnih posledic), oziroma do kod seže ustavna skladnost zakonodajalčevega cilja (ali ne morda samo do prepovedi tistih referendumov, ki v resnici pomenijo zlorabo te ustavne dobrine), pa je bilo Ustavno sodišče zadržano. 
Test legitimnosti je pravzaprav kar preskočilo. 
Reklo je samo, da "podrobnejše razčlenjevanje v to smer ni bilo potrebno", ker da "[t]udi če bi bilo za vse zakone, zajete z določbo 10. člena, možno ugotoviti, da je njihov cilj oziroma namen varstvo 'pravic drugih' prek varstva javnega interesa (kar ni gotovo), pa je očitno, da za dosego takega cilja absolutna izključitev možnosti referenduma ni nujna". 
Zato tudi če Ustavno sodišče ne bi navedlo "motečih" besed "ob tehtanju prizadetih ustavnih dobrin", bi bila odločitev v zadevi št. U-I-47/94 enaka. 
Odločilno je bilo samo to, da ima Državni zbor na razpolago mehanizem, ki mu omogoča, da takrat, ko meni, da je vsebina zahteve za razpis referenduma v nasprotju z Ustavo, zahteva, naj o tem odloči Ustavno sodišče, ter da je to pooblastilo dovolj široko, da omogoča tudi doseganje cilja, ki ga je zakonodajalec zasledoval z absolutno izključitvijo referenduma za tri vrste zakonov. 
Ali je ta cilj ustavno skladen – in če je, ali v celoti, ali samo delno (ter do kod), o tem se Ustavno sodišče v tej odločbi ni opredelilo.[6] Zato lahko "svobodno" (precedenčno nevezan) ugotovim, da je (iz prej omenjenih razlogov) ustavnoskladen cilj omejevanja pravice do referenduma samo preprečevanje zlorabe ter očitnih in hudih protiustavnosti (oziroma, kot pravi obrazložitev odločbe, h kateri pišem to mnenje, ustavne nevzdržnosti). 
Tako tudi v omembi "tehtanja prizadetih ustavnih dobrin" (predzadnji odstavek 2. točke obrazložitve odločbe št. U-I-74/94) ne vidim precedenčne ovire (pač pa samo nezavezujoč obiter dictum ). 
Ustavno sodišče s tem še ni zavezujoče reklo, da bo pri odločanju o zahtevah Državnega zbora za "prepoved" referenduma pojem protiustavnih posledic vselej zapolnjevalo na podlagi "tehtanja prizadetih ustavnih dobrin" – še manj, da je zaradi tega odločilo, kot je odločilo.

[1] Vrhovno sodišče zapiše, da ne gre za takšen spor in da je v obravnavani zadevi predmet upravnega spora utemeljenost obstoja ovir, zaradi katerih vračanje podržavljenih zemljišč v naravi ni mogoče.

5. 
Vlada v svojem mnenju navaja, da različnost v položaju strank, ki jo vzpostavlja ZGO-1 glede območij, urejenih z občinskim podrobnim prostorskim načrtom (v nadaljevanju OPPN) oziroma z občinskim prostorskim načrtom (v nadaljevanju OPN), temelji na bistvenih razlikah v vsebini OPPN in OPN, zato presojane določbe ZGO-1 niso v neskladju z 22. členom Ustave. 
OPPN kot podrobnejši prostorski akt naj bi se po vsebini, po dokumentaciji, ki je podlaga za njegov sprejem in po natančnosti predvidenih rešitev bistveno razlikoval od OPN, ki naj bi bil splošnejši prostorski akt. 
Zaradi tega naj bi bilo učinkovito varstvo pravic zainteresiranih oseb zagotovljeno že v postopkih priprave in sprejema OPPN. 
Izključitev sodelovanja zainteresiranih oseb v postopkih izdaje gradbenih dovoljenj na območjih, urejenih z OPN, pa bi po drugi strani zaradi splošnosti teh aktov pomenila tudi izključitev učinkovitega varstva pravic teh oseb. 
Vsebina OPPN je urejena v 46. do 56. členu ZPNačrt, podrobneje jo ureja Pravilnik o vsebini, obliki in načinu priprave občinskega podrobnega prostorskega načrta (Uradni list RS, št. 99/07 – v nadaljevanju Pravilnik o OPPN). 
Po Pravilniku o OPPN morajo biti arhitekturne, krajinske in oblikovalske rešitve prostorskih ureditev v OPPN prikazane tako podrobno, da je na njihovi podlagi mogoče izdelati projekte za pridobitev gradbenega dovoljenja. 
Ker OPPN že sam določa podrobne pogoje gradnje in ker teh pogojev z gradbenim dovoljenjem ni mogoče spreminjati, po mnenju Vlade morebitno sodelovanje zainteresiranih oseb v postopku izdaje gradbenega dovoljenja na območju, ki se ureja z OPPN, ne bi moglo vplivati na obseg gradnje oziroma njene vplive na zemljišča zainteresiranih oseb ter na okolje nasploh. 
Vlada posebej opozarja, da vse navedeno velja tudi za državne prostorske načrte (v nadaljevanju DPN), na katere se prav tako nanašata prvi in drugi odstavek 62. člena ZGO-1. 
V zvezi z DPN, s katerimi se načrtujejo prostorske ureditve državnega pomena, Vlada poudarja pomembnost javnega interesa, ki naj bi še dodatno utemeljila potrebo po izključenosti sodelovanja zainteresiranih oseb v postopkih izdaje gradbenih dovoljenj na območjih, ki se urejajo z DPN.

22. 
Državni zbor utemeljuje ureditev, po kateri je stranka v postopku na območjih, ki so urejena z DPN (Načrtom) ali OPPN, le investitor, s tem, da sta ta dva prostorska akta po vsebini tako podrobna, da že sam postopek priprave in sprejema DPN (Načrta) in OPPN daje možnost vključitve in sodelovanja širokega kroga zainteresiranih oseb, s čimer se zagotavlja možnost posameznika, da zavaruje svoje pravne koristi. 
V postopku priprave in sprejemanja prostorskih aktov je sodelovanje javnosti v okviru javne razgrnitve osnutka prostorskega akta in njegove javne obravnave uveljavljen standard že več kot štirideset let. 
Ta postopek je enak za vse prostorske akte. 
Pripravljavec prostorskega akta mora pripombe in predloge javnosti, dane v času javne razgrnitve oziroma javne obravnave, preučiti in se do njih opredeliti ter svoje stališče objaviti na svetovnem spletu in na krajevno običajen način. 
To pomeni, da imajo v postopku sprejemanja prostorskih aktov zainteresirane osebe kot druga oziroma strokovna javnost možnost dajanja predlogov in pripomb na načrtovano prostorsko ureditev, ki jih pristojni organi po ZPNačrt in ZUPUDPP sicer morajo obravnavati, niso pa jih zavezani sprejeti. 
Zato Ustavno sodišče ocenjuje, da postopek priprave in sprejemanja DPN (Načrta) in OPPN ni tak, da bi lahko v njem zainteresirane osebe učinkovito varovale svoje pravne koristi. 
Sodelovanje posameznika v postopku sprejemanja abstraktnih in splošnih aktov ne more nadomestiti njegovega sodelovanja v postopku, ko se takšen akt uporabi v konkretnem primeru na ugotovljeno dejansko stanje. 
V posameznikove pravice in pravne koristi se lahko poseže s posamičnim aktom (tj. z gradbenim dovoljenjem), zato mora imeti posameznik možnost, da v upravnem postopku uveljavlja pravna in dejanska vprašanja, ki so povezana z zaščito njegovega pravno varovanega položaja, vključno s pravnimi sredstvi in sodnim varstvom.

