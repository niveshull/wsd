Nedovoljene droge vplivajo tudi na povečano število drugih kaznivih dejanj. 
Odvisniki namreč potrebujejo iz dneva v dan več droge, da dosežejo učinek, kakršnega so dosegli ob prejšnjem jemanju, to pa zahteva tudi več denarja. 
Denar dobijo s tatvinami, vlomi, ropi, prostitucijo... 
Na UNZ Krško opozarjajo, da imajo pri preprečevanju odvisnosti in njenem zgodnjem odkrivanju veliko vlogo starši, ki lahko opazijo spremembe tako v obnašanju (slaba volja, potrtost, preganjavice, sovražnost, občutljivost, izguba interesov, laganje), izgledu (rdeče oči, sledi vbodov, zanemarjenost in neurejenost), spremembah v prehranjevanju in spalnih navadah (nespečnost, spanje ob neobičajnih urah, zgubljanje telesne teže, nenavadno povečanje ali zmanjšanje teka), novi družbi, ki se od prejšnje razlikuje po obnašanju in videzu, o uživanju drog pa lahko govorijo tudi drugi dokazi, na primer pripomočki za uživanje drog, kot so papirčki za zvijanje cigaret, razne pipe, ožgane žlice, injekcije, citronka, čudni vonji ali vonji, ki poskušajo prekriti čudne vonjave, praškaste snovi... 
V takšnih primerih moramo otroku poiskati pomoč in mu stati ob strani.

SLOVENIJA 2

Kolpa letos ni ogrožala zdravja kopalcev

ROMAN RAJER MIROSLAV ŠTIMAC

