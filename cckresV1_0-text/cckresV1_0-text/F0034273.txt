Zakaj je bil torej potreben poznejši "nadrobni pregled", ko je članek že pregledala in odobrila recenzija, in zakaj so objavo preprečili, ko je bil članek že v tisku? 
Zadeva je bila seveda uredništvu tako neprijetna, da so me poklicali, ker so mi hoteli stvar "pojasniti", a me niso mogli z ničimer prepričati. 
In ko sem jih nazadnje vprašal, ali naj torej projiciramo sporno fizikalno vrednoto * šlo je za tlak * s funkcijo "kosinus" ali "kosinus na kvadrat" (pravilno je le drugo), se je urednik v zadregi izgovoril, "da je tukaj marsikaj nedorečeno". 
In prav ta "nedorečenost", o kateri si je bil vsaj posredno na jasnem že Newton, sem želel z matematičnimi dokazi pojasniti. 
Vendar je zmagala komunistična politika, ki se ji takrat ni mogel nihče upreti. 
Kako torej?

