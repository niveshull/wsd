* Rus. immanentnyj. 
Avtorjeva polemična ost je tukaj usmerjena proti ruskim formalistom, ki so s tem izrazom zaznamovali notranjo logiko literarnega niza, ki naj bi bila po definiciji nedostopna sociološkemu raziskovanju.

v številnih ušesih neizbežno zveni kot največja laž. 
Ta notranja dialektičnost znaka se popolnoma razkrije zgolj v obdobjih družbenih kriz in revolucionarnih pretresov. 
V običajnih pogojih družbenega življenja se to nasprotje, ki je značilno za vsak ideološki znak, ne more popolnoma razkriti, saj je ideološki znak v vzpostavljeni vladajoči ideologiji vselej nekoliko reakcionaren, kakor da bi poskušal stabilizirati predhodni moment dialektičnega procesa družbenega postajanja, poudariti resnico včerajšnjega dne tako, da bi zvenela kot današnja resnica.* Ta poteza določa prelamljanje in deformiranje, značilno za ideološki znak v območju vladajoče ideologije. 
Sklep Takšne so tedaj razsežnosti problema razmerja baze in nadzidav. 
Naš namen je bil le konkretizirati nekatere plati problema in osvetliti tiste poti in smeri, ki vodijo k njegovi rešitvi. 
Hoteli smo predvsem pokazati na mesto filozofije jezika v tem projektu. 
Ob materialu besede lahko najlažje in najproduktivneje opazujemo nepretrganost dialektičnega procesa spreminjanja, ki vodi od baze k nadzidavam. 
Kategorijo mehanične vzročnosti, kakor je na delu pri pojasnjevanju ideoloških pojavov, moremo najlažje preseči na področju filozofije jezika.

resnico prišlo do svojevrstnega pomenskega premika, ki je paru zagotovil pomemben položaj znotraj stalinskega diskurza. 
O tem gl.: Herbert Marcuse, Sovjetski marksizam, Globus, Zagreb, 1983, str. 189, in Slavoj Žižek, Zgodovina in nezavedno, CZ, Ljubljana, 1982, str. 193–195. 
– Za katerega od izrazov gre v posameznih primerih, je povsod označeno v prevajalskih opombah. * Rus. obakrat pravda.

najtehtnejši obliki pojavlja prav v povezavi z metodološkimi zahtevami humanističnih ved, se pravi, znanosti o ideologijah. 
Najbolj pronicljiv in načelen zagovornik te ideje v novejšem času je bil Wilhelm Dilthey. 
Ta je menil, da subjektivno psihično doživljanje ne le obstaja tako, kakor obstaja stvar, temveč predvsem pomeni. 
Če se zato, da bi odkrili čisto dejanskost doživljanja, odvrnemo od tega pomena, se po Diltheyju dejansko znajdemo pred fiziološkim procesom v organizmu, doživljanje pa izgine iz našega vidnega polja. 
Podobno se zgodi, kadar se odvrnemo od pomena besede, saj pri tem zgubimo besedo samo, od katere ne ostane nič drugega kakor goli fizikalni glas in fiziološki proces njegove izgovarjave. 
Kar naredi iz besede besedo – je njen pomen. 
Kar naredi iz doživljanja doživljanje – je prav tako njegov pomen. 
Nemogoče se je odvrniti od pomena, ne da bi pri tem zgubili samo bistvo notranjega psihičnega življenja. 
Ravno zato naloga psihologije ne more biti vzročno pojasnjevanje doživljajev, saj bi s tem predpostavili, da so ti enaki fizikalnim in fiziološkim procesom. 
Naloga psihologije je opis, razčlemba in razlaga psihičnega življenja s stališča razumevanja, kakor da bi bilo dokument, ki je predmet filološke analize. 
Samo takšna opisna in razlagalna psihologija lahko po Diltheyju služi kot podlaga humanističnih ved oziroma »duhoslovnih znanostih«, kot jim sam pravi.2 Diltheyjeve ideje, ki so se izkazale za zelo plodne, imajo tudi danes veliko privržencev med predstavniki humanističnih ved. 
Lahko bi rekli, da so skoraj vsi sodobni nemški proučevalci s področja humanistike, ki se nagibajo k filozofiji, bolj ali manj pod vplivom idej Wilhelma Diltheyja.3

dejstvenega materiala, še prej pa bi se bilo treba lotiti nekaterih bolj elementarnih in temeljnih vprašanj filozofije jezika, še posebej na primer problema izjave. 
Povzetek Zgoraj smo pokazali, kako vidimo možnost rešitve problema medsebojne razmejitve duševnosti in ideologije na enotnem ozemlju ideološkega znaka, v katerem sta obe zajeti. 
S to rešitvijo je dialektično odpravljeno protislovje med psihologizmom in antipsihologizmom. 
Predstavniki antipsihologizma imajo prav, ko ne pristajajo na izpeljevanje ideologije iz duševnosti. 
Še več, duševnost je treba izpeljati iz ideologije. 
Psihologija se mora opreti na znanost o ideologijah. 
Preden je beseda lahko vstopila v organizem in postala notranja beseda, se je morala roditi in dozoreti v procesu družbenega občevanja organizmov. 
Pa vendar imajo prav tudi predstavniki psihologizma. 
Zunanjega znaka ni brez notranjega znaka. 
Zunanji znak, ki ga ni mogoče pritegniti v kontekst notranjih znakov, tj. zunanji znak, ki ga ni mogoče razumeti in podoživeti, preneha biti znak, saj se spremeni v fizikalni predmet. 
Ideološki znak oživlja njegova psihična realizacija, prav kakor tudi psihično realizacijo oživlja njen ideološki naboj. 
Psihično doživljanje je notranje, ki postaja zunanje, ideološki znak pa je zunanje, ki postaja notranje. 
Duševnost je eksteritorialna glede na organizem. 
Je družbeno, ki je prodrlo v organizem osebka. 
Vse ideološko pa je eksteritorialno glede na družbeno-ekonomsko področje, kajti če naj ideološki znak, ki je zunaj organizma, realizira svoj znakovni pomen, mora vstopiti v notranji svet. 
Duševnost in ideologija sta med seboj potemtakem nenehno v dialektični interakciji: duševnost se odpravlja, izničuje, ko postaja ideologija, ideologija pa se odpravlja, ko postaja duševnost; če

Zgodovina jezika, kot nam jo prikazuje zgodovinska gramatika, je, grobo rečeno, isto kot zgodovina oblačil, ki ne bi izhajala iz pojmov mode ali okusa časa, pač pa bi sestavljala kronološko in geografsko urejen seznam gumbov, bucik, nogavic, klobukov in trakov. 
V zgodovinski gramatiki se ti gumbi in trakovi imenujejo na primer nezveneči t, nemi e, zveneči d itn.
13

3 Zanimivo gradivo o vprašanju izražanja lakote lahko najdemo v knjigah znanega sodobnega lingvista, pripadnika Vosslerjeve šole Lea Spitzerja Italienische Kriegsgefangenenbriefe (Hanstein, Bonn, 1921) in Die Umschreibung des Begriffs šHunger’ im Italienischen. 
V načelu gre za problem prožnega prilagajanja besede in podobe pogojem izjemne situacije. 
Toda avtor ne uporablja resnično sociološkega pristopa.

Zato ne moremo reči, da pomen pripada besedi kot taki. 
Dejansko pripada besedi, ki se razprostira med govorci, se pravi, realizira se samo v procesu odgôvornega, aktivnega razumevanja. 
Pomena ni ne v besedi ne v govorčevi duši pa tudi v poslušalčevi duši ne. 
Pomen je učinek govorčeve interakcije s poslušalcem v materialu danega glasovnega kompleksa. 
Pomen je električna iskra, ki preskoči zgolj, kadar se združita dva različna pola. 
Tisti proučevalci, ki puščajo ob strani temo, dostopno zgolj aktivnemu odgovarjajočemu razumevanju, in se poskušajo pri definiranju besednega pomena približati njegovi spodnji, stabilni in avtoidentični meji, hočejo dejansko prižgati električno svetilko, potem ko so izključili tok. 
Samo tok govornega občevanja zagotavlja besedi svetlobo njenega pomena. 
Vrednotenje in pomen Zdaj se bomo posvetili enemu izmed najpomembnejših problemov znanosti o pomenih, problemu medsebojnega razmerja med vrednotenjem in pomenom. 
Sleherna beseda, ki je izrečena v realnosti, vsebuje poleg teme in pomena v referencialnem, vsebinskem smislu tudi vrednotenje, tj. vsa referencialna vsebina je v živem govoru, izrečenem ali zapisanem, združena z določenim vrednostnim akcentom. 
Brez vrednostnega akcenta ni besede. 
Kaj je pravzaprav akcent in v kakšnem razmerju je do referencialne plati pomena? 
Najrazločnejša, a obenem tudi najbolj površinska plast družbenega vrednotenja, ki jo vsebuje beseda, se prenaša s pomočjo ekspresivne intonacije. 
Intonacijo v večini primerov določa neposredna situacija in pogosto njene karseda bežne okoliščine. 
Sicer pa je lahko vloga intonacije tudi bolj bistvena. 
Tukaj imamo klasičen primer uporabe intonacije v življenjskem govoru. 
Dostojevski v Dnevniku pisatelja pripoveduje:

do danes niso znali pravilno oceniti. 
V tem, na prvi pogled sekundarnem vprašanju sintakse so povsem prezrli problem z velikim načelnim in splošno lingvističnim pomenom.4 Prav sociološka usmeritev znanstvenega zanimanja za jezik pa nam razkrije, kako zelo pomembno in paradigmatsko je to vprašanje v metodološkem pogledu. 
Reformulacija problema pojava prenašanja tujega govora v sociološki smeri je naloga naše nadaljnje razprave. 
Na materialu tega problema bomo poskušali nakazati poti sociološke metode v jezikoslovju. 
Ne pretendiramo na odmevne, pozitivne sklepe zgodovinske narave: sam material, ki smo ga pritegnili, zadostuje za to, da razgrnemo problem in pokažemo nujnost sociološke usmerjenosti, nikakor pa ne za široke zgodovinske posplošitve. 
Slednje podajamo zgolj v preliminarni in hipotetični obliki.

EKSPOZICIJA PROBLEMA »TUJEGA GOVORA«

kroni’, in drugič, da jima je špan Mitja’ ponujal tri tisoč, da bi kupil njuno čast, in da sta sama videla v njegovih rokah veliko denarja.«6 3. 
»Krasotkin je ponosno zavrnil to obdolžitev in opozoril na to, da bi bilo s trinajstletnimi vrstniki šv naših časih’ res sramotno igrati se konjičke, on pa da dela to zaradi šmalih dveh’, ker ju ima rad, in zaradi njegovih čustev ga nima nihče pravice klicati na odgovor.«7 4. 
»Dobil jo je v stanju, ki je bilo podobno popolni zmešanosti: kričala je, trepetala, vpila, da je Rogožin skrit na vrtu, pri njih v hiši, da ga je ravnokar videla, da jo bo ponoči ubil … zabodel!«8 (Tukaj je v odvisni konstrukciji ohranjena ekspresija tujega govora.) 
Tuje besede in izrazi, ki jih vpeljemo v odvisni govor in pri katerih občutimo njihovo specifičnost (posebej če so postavljeni v narekovaje), so, če uporabimo žargon formalistov, »potujeni« in potujitev poteka prav v tisti smeri, ki je potrebna avtorju. 
Te besede in izrazi postvarijo, njihova koloritnost izstopi še močneje, obenem pa nanje pada senca avtorskega odnosa – ironije, humorja ipd. 
To modifikacijo odvisnega govora je treba razločevati od primerov neposrednega prehoda odvisnega govora v premega, čeprav sta njuni funkciji skorajda istovrstni: kadar premi govor nadaljuje odvis nega, njegova govorna subjektivnost izstopi še izraziteje in v smeri, ki je potrebna avtorju. 
Navedimo primera iz Bratov Karamazovih: 1. 
»Naj se je Trifon Borisič še tako izvijal, po zaslišanju kmetov je vendarle priznal, da sta res našla stotak; dodal je samo, da je Dmitriju Fjodoroviču že takrat švse sveto vrnil, v roke, na najpoštenejši način, in se le oni sami najbrž ne morejo domisliti, ker so bili tisti čas popolnoma pijani’.«9

Tukaj avtor zastopa svojega junaka, govori namesto njega tisto, kar bi ta mogel ali moral povedati, tisto, kar je primerno v danem položaju. 
Puškin se namesto kozaka poslavlja od njegove domovine (česar kozak seveda ne more narediti). 
Zastopani premi govor To govorjenje namesto drugega je že zelo blizu nepravemu prememu govoru. 
Ta primer bomo poimenovali zastopani premi govor. 
Takšna nadomestitev seveda predpostavlja, da imata tako avtorski kakor zastopani (potencialni, primerni) junakov govor enako usmerjenost intonacije, zato tukaj ne prihaja do nikakršne interference. 
Kadar vlada v območju retorično zgrajenega konteksta med avtorjem in junakom popolna solidarnost, ko gre za vrednotenja in intonacije, se pričenjata avtorjeva in junakova retorika druga z drugo prekrivati, njuna glasova se zlijeta in oblikujeta dolge stavčne zveze, ki istočasno pripadajo tako avtorski pripovedi kakor junakovemu notranjemu (včasih sicer tudi zunanjemu) govoru. 
Tako nastaja pojav, ki ga skorajda ni več mogoče razločevati od nepravega premega govora: manjka zgolj interferenca. 
Nepravi premi govor se je izoblikoval prav na temelju byronovske retorike mladega Puškina. 
V Kavkaškem ujetniku je avtor, ko gre za vrednotenja in intonacije, popolnoma solidaren s svojim junakom. 
Pripoved se gradi v junakovih tonih, junakovi govori pa v avtorjevih. 
In prav tukaj lahko najdemo naslednji primer:

V. N. VOLOŠINOV IN TEORIJA DEJAVNE GOVORICE (Spremna beseda)

V. N. VOLOŠINOV IN TEORIJA DEJAVNE GOVORICE

vezano na ekspresijo, ne izhaja več iz (individualne) notranjosti, temveč je, prav narobe, družbena opora te notranjosti. 
Izjava namreč po Vološinovu nima neposrednega dostopa do predmeta, temveč je konstitutivno prisiljena, da se obenem, ko se nanaša na svoj predmet, nanaša tudi na druge pripadnike organiziranega družbenega okolja, na družbo samo. 
Govoriti o nekem predmetu pomeni hkrati govoriti o položaju (ali, bolje, s stališča), ki ga ta predmet zavzema znotraj »vrednostne« strukture neke družbe, družbene skupine ipd. 
Vrednotenje, navzoče v posamezni izjavi, se mora nanašati na vrednostni moment znotraj tiste enotnosti ideološkega obzorja (verovanjskega ozadja), ki je predpostavka razumljivosti izjave. 
Vrednotenje je moment »podružbljenja« izjave, brez katerega ta ni razumljiva. 
Od tod je le še korak do teze o primatu vrednotenja nad referencialnim pomenom. 
Če velja, da »izjave brez vrednotenja ni mogoče sestaviti«,18 hkrati pa je, kot vemo iz izkušenj, povsem mogoče sestaviti izjavo brez referencialnega pomena, je vrednotenje očitno tista podlaga, iz katere je treba izpeljati pomen. 
Vološinov razvija to misel v dveh smereh, najprej s »semiotičnim« argumentom nepredmetnih umetnosti, katerih smisel ob odsotnosti referenta vzpostavlja prav vrednotenje, obenem pa z utemeljitvijo, da družbena organizacija (kot naravnanost, ki jo družba udejanja v svojem prisvajanju »narave«) naddoloči predmete, ki bodo vstopili v družbeno obzorje, tako da je vrednotenje tudi vzvod za spremembo pomena, ki je dejansko prevrednotenje. 
Druga velika tema, kjer prihaja do bistvenega premika, je analiza oblik tujega govora in razvijanje koncepta gledišča. 
Pozorno branje razdelka o teoriji izraza nam razkrije, kako Vološinov

vpelje razliko med sprejemnikom kot empirično osebo in nagovorjencem kot diskurzivno tvorbo, ki jo poimenuje (družbeno) občinstvo. 
Komplementarno operacijo nato opravi na drugi strani, ko empiričnega govorca loči od njegovih diskurzivnih podob. 
Tu ne gre zgolj za to, da se empirični govorec loči od instance, ki se v izjavo vpiše z atributi prve slovnične osebe, temveč tudi za vpeljavo instance gledišča, ki je ni mogoče reducirati niti na slednjo. 
Gledišče kot instanco, ki ji pripišemo neko vrednotenje, namreč ne pripada več prvi osebi, kolikor lahko ta znotraj izjave, ki jo razglaša za svojo, sooči več različnih gledišč. 
Pri tistem tipu dialogičnosti znotraj izjave smo, ki je pri Bahtinu kasneje dobila ime »polifonija«, torej ne več zgolj pri vprašanju, kdo govori, temveč od kod, s katerega mesta v ideološkem obzorju sta njegov govor, pozicija sploh možna. 
Kolikor je iz sistema semantičnih konceptov mogoče izluščiti »komunikacijsko shemo«, ki leži v njenem ozadju, dobimo pri Vološinovu naslednjo podobo:19 na eni strani empiričnega govorca, ki se v komunikaciji opira na dva tipa »diskurzivnih instanc«; na drugi strani empiričnega poslušalca, katerega ustreznica v diskurzu je občinstvo. 
Občinstvo in gledišče se realizirata v izjavi tako, da se preko vrednotenja pripenjata na obzorje razumljivosti, ki ga po drugi strani deloma določa situacija. 
V tej shemi ima odločilno, naddoločujočo vlogo družbeno obzorje razumljivosti, natančneje, problem, kako se v izjavi obzorje spne z govorno situacijo in njenimi udeleženci. 
Vološinov je nakazal dve možni poti raziskovanja te problematike, in sicer v njeni institucionalni ter intersubjektivni razsežnosti. 
Prvo povzema deklarirana teorija govornih žanrov, ki je predstavljena le bežno (pozneje je nekaj nadaljnjih korakov v tej smeri naredil Bahtin), druga se

ipd.). 
Pri obravnavi primera »odvečnega človeka«36 Vološinov zagovarja nasprotno stališče, namreč da se neka ideološka sfera (nadzidava) odziva na delovanje vzroka (baze in drugih nadzidav) s svojo celotno strukturo oziroma, v Buharinovi terminologiji, da je realna enota nadzidava v celoti, ne pa njeni posamezni (glede na obliko materialnosti klasificirani) momenti. 
V tem pogledu se Vološinov približa tradiciji zahodnih sodobnikov, heglo-marksistov in prav tedaj rojevajoči se Frankfurtski šoli, za katere je ključno vprašanje, kako družbena celota deluje na posamezne družbene sfere. 
Takšna zastavitev nas odreši obveznosti, da primarnost baze utemeljujemo s filozofskimi tezami o materialnosti proizvodnje ali o njeni vlogi pri zadovoljevanju »primarnih« potreb, kolikor z umestitvijo določujočega bistva celote v produkcijo prekine s topološko metaforo, ki proizvaja opisane kratke stike. 
Njena težava pa je, da se mora nasloniti na koncept ekspresivne vzročnosti, ki ga Vološinov v svoji kritiki teorije izraza zavrne kot idealističnega. 
Posledica je, da ostane na eni strani ujetnik opisanih omejitev in da gre na drugi strani njegov prispevek k teoriji ideologije iskati drugje kot pri njegovih zahodnih sodobnikih. 
Najdemo ga prav v njegovi koncepciji govorne dejavnosti, ki smo jo nakazali zgoraj in v načinu, kako lahko znotraj nje vsaj v načelu premostitimo za teorijo ideologije pogubno razločitev subjekta in objekta, ki proizvede tudi nerešljivo vprašanje, kako ideologija prodre v glave agentov družbenega procesa. 
V tem pogledu je poglavitno, da ne zgrešimo implikacij, ki izhajajo iz vološinovske komunikacijske sheme. 
Predvsem gre za to, da zavržemo predstavo o mehanični interakciji treh sklenjenih empiričnih entitet (pošiljatelja, sporočila, sprejemnika), ki jo omogočata tem entitetam zunanja kod in situacija, in vzamemo zares predstavo o udeležencih občevalnega dogodka, ki v nekem temeljnem smislu ne obstajajo zunaj občevanja,

Cf.: Terry Eagleton, Ideology, Verso, London in New York, 1991, str. 196. 
38 Cf. ibid., predvsem pogl. 3–5 in 8. 
39 Še posebej, ker se slednja eksplicitno navezuje na Bahtina.

