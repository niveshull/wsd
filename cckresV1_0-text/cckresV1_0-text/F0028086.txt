»Kralj, najbolje bo, da obrnemo konje in se vrnemo na dvor,« je svetoval glavni pisar, ki je poznal stare zapise o svetih kačah. 
»Kača je prišla semkaj še pred nami in nevarno bi jo bilo motiti pri njenem opravku!« je pripomnil. 

V oazi so prenočili le eno noč. 
Bog Lune, ki se je tisto noč spustil z neba in se ogledal v ogledalu mirne gladine ribnika, je kralju in kraljici sporočil veselo novico: kraljica Nereste bo postala mati še preden bo mimo devet lun. 

Tisto noč si nihče ni upal v bližino reke, drugo jutro pa je bilo med obrežnim ločjem vse polno ibisov, dolgonogih ptic, ki so pritrkavale s kljuni v pozdrav soncu. 
Potem so se ibisi dvignili v zrak in odleteli na otoček sredi reke, kjer so gnezdili v zidovju zapuščenih svetišč. 

»Brez strahu, o kralj!« je mladega faraona pomiril prvi general. 
»Z Nubijci že imamo izkušnje v boju; zoper Kanubisa bom poslal naše najboljše čete in kmalu ti bo njegova glava ležala pred nogami!« 

»Kralj, le peščico izbranih mož potrebujem! 
Ponoči se bomo prebili do Agharjevega tabora in ga naskočili. 
Če nam bodo bogovi naklonjeni, pobijemo libijskega kralja in rešimo našo deželo!«

Potem se je dvignil, v slovo pomahal kralju s krili in odletel proti sredini reke. 
Padal je večer in dolge sence so se prikradle v palmov vrt. 
Z vrha palače je kralj zaslišal klice; bil je general, ki ga je priganjal k odhodu. 

Čuden ptič, je pomislil mladi kralj. 
In še bolj čudno je govoril. 
Kaj je že rekel, kako naj pokličem na pomoč? 
Naj poskusim?

In še preden so lovci vrgli mrežo, se je divja žena pognala v prepad. 
Njeno telo je treščilo ob ostre skale, ki so kot noži štrlele iz vode. 
Voda se je obarvala rdeče in divja žena je bila mrtva. 

Nabral je polno malho korenik in takoj pohitel nazaj. 
Tisti večer ni počival in je preko gorskih strmin hitel tudi ponoči. 
Luna je bila velika in noč svetla, zato se je lahko izogibal nevarnim delom steze, kjer bi sicer že zaradi neprevidnega koraka lahko zdrsnil v prepad. 
A zdaj se te nevarnosti ni niti zavedal, skoraj tekel je domov, ustavljal se je le, da si je ob izvirih, ki so vreli iz skal, potolažil žejo.

Na vrhu sedla je glasno zažvižgal, trikrat dolgo in enkrat kratko, kot se oglaša orel na poti v svoje gnezdo, a nihče mu ni odgovoril. 
Še enkrat je zažvižgal, še ostreje se je zarezal pisk čez dolino, da so se beli lovci zdrznili. 
Le kateri ptič tako ostro sika ali pa besna kača hiti po njihovi sledi? 
Ko pa so zaslišali tuljenje divjega moža zdaj je ta že dosegel domače pobočje in uzrl črn dim, ki se je valil iz pečine takrat so vedeli, kdo jim sledi. 
Divji mož! 
Razjarjen je in takšen je nevarnejši od velikega sivega medveda, največje zveri v gozdu. 
Pohiteli so. 
Če pridejo skozi ozko sotesko, so na varnem. 

A nobena gora, ki se je odlomila od nje, ni bila takšna kot tokrat. 
Njen rob se je skrival za tanko črto obzorja, njeni ledeni vrhovi pa so se skoraj dotikali lesketajočega kometovega repa na nebu. 
Severni sij je občudujoče zaplesal v najlepših barvah čez tihe planine, v temnomodrih skladih ledu pa so se ogledovale biserne zvezde in pršile hladno svetlobo v jasno nebo. 

»Ah, ta ljubezen, kako je to lepo!« so si k očem pritiskale robce mične gospodične in skrivaj pogledovale v smeri princa, če jih slučajno ne opazuje. 
Ko bi jih le enkrat pogledal, bi morda v njihovih očeh prepoznal tisto, ki mu je bila usojena ... 

A princ se ni menil ne za vesele niti za zasanjane melodije, še manj pa za poglede, ki so mu jih pošiljale mlade gospodične. 
Podnevi se je sam sprehajal po najvišjem krovu in s pogledom spremljal morske ptice, ki so visoko na nebu spremljale ladjo. 
Le zakaj ne sedejo na ladijske vrvi in se malo odpočijejo, se je čudil sam pri sebi. 
Saj je vendar toliko prostora na tej ladji! 
A galebi, ki so v brazdah iskali ostanke hrane, se ladji niso približali.

Ponoči pa je princ rad posedal v zavetju krme in poslušal bučanje morja pod ladijskimi stenami. 
In včasih, le za trenutek, se mu je zazdelo, da skozi raztrgane kose meglic sliši neko prečudno melodijo, čisto drugačno, kot so jo igrali v ladijskem salonu. 
Kot bi se s temno in žalostno pesmijo iz globin oglašala morska sirena in ga vabila s seboj ...

»Mojbog, kako je lepa,« je vztrepetal. 
Bil je to obraz dekleta, ki bi jo lahko ljubil vse življenje. 
In zdaj, tik preden ga je skupaj z ladjo pogoltnilo morje, se je še spomnil, da je prav tak obraz enkrat že videl, na novega leta dan pri dvornem magu, ulit v raztopljeni svinec, ob prerokbi … 

»Večji kot naša hiša?«

»Morda,« je prikimal oče. 
»Kdo ve.«

Bela golobica

In res; v vitkosti zidov, ki so se lahkotno vzpenjali kvišku, kot da so brez teže, v igrivosti belega stolpiča in otožnosti modrih oken, ki so odsevala jasno nebo, je bila vtkana podoba ženske. 
Tisti, ki so poznali umrlo arhitektovo ženo, so jo prepoznali. 
Res je ona, so izjavljali, vendar je zdaj še lepša, še bolj mile lepote. 
Iskali so primerne besede, da bi jo opisali, a jih niso našli. 
Je že tako, za resnično lepoto in pravo ljubezen vedno zmanjka besed. 

Dovolj prostora je tudi za župana in mestno oblast, so spet predlagali meščani; stare vladarske palače pa raje spremenimo v muzeje. 
Tudi za vojake so hoteli najti kakšen prostorček v novi zgradbi. 

»Aha, že razumem,« je rekel deček, »to je tako, kot pri ovcah: kamor gre oven, tja gre cela čreda.« 
Neko poletje je preživel pri dedku in pri ovčjih pastirjih v hribih. 
Tam se je spoprijateljil z ovnom Miškom, vodjem drobnice. 
Oven mu je celo pustil, da ga je jahal, česar ni dovolil nobenemu drugemu pastirju.

»Juhuhuu!« so razposajeno kričale in žvižgale ter veselo pokale. 
»To je prava zabava!«

Kmalu zatem je prišla mama. 
Prinesla je hlebec kruha in vedro vode iz vodnjaka na starem trgu. 

Pobožala je dečka po črnih kodrastih laseh in se zazrla v njegove prazne oči. 
»Nocoj sploh niso streljali na nas. 
Ne boš verjel, nocoj so nam tisti s hribov priredili ognjemet, kakršnega še nisem videla. 
Visoko nad mesto so izstrelili na stotine raket. 
Najprej smo mislili, da gre za nov napad, vendar smo bili prijetno presenečeni. 
Nisem vedela, da rakete lahko tako lepo eksplodirajo. 
Okrasile so nebo kot lučke na novoletni jelki. 
Najlepša med njimi pa je bila prva; oblila je vse mesto z lesketajočo škrlatno svetlobo. 
Za trenutek se mi je zazdelo mesto neresnično lepo, kot v pravljici kot da nikoli ni bilo te vojne. 
Škoda, da ga nisi mogel videti,« je tiho zaključila. 

Naslednje dni je ostal pri Dečku. 
Medtem ko je Deček nabiral suhljad, je ptič pospravil hiško in zakuril ogenj. 
Deček se je tako vedno vrnil v topel dom. 
Ptič je znal pripravljati tudi jedi; najrajši je pekel koruzne pogače. 
Ob dežju ali ko je Deček počival, sta se veliko pogovarjala; Deček je pripovedoval o sebi in svojem življenju, Sinji ptič pa o dogodivščinah na svojih potepanjih po vesoljnih širjavah. 
Včasih sta se igrala, najraje skrivalnice.

S Sinjim ptičem sva posedala v orehovi senci na vrhu griča. 
Pod nama se je širil vinograd in omamno zoreče grozdje je privabljalo jate škorcev. 
Leno klopotanje klopotca jih ni prav nič plašilo.

