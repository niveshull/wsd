Vljudno vabljeni na predavanje Damona Richa z naslovom Mesta, uničena zaradi denarja, ki bo v petek, 28. maja ob 18. uri v Moderni galeriji na Tomšičevi 14 v Ljubljani. 
Predavanje bo v angleškem jeziku.

Damon Rich je oblikovalec in umetnik, ki raziskuje politično ekonomijo grajenega okolja z uporabo videa, skulpture, grafike in fotografije. 
Njegova dela so bila med drugimi predstavljena na Beneškem bienalu leta 2008, v Storefront for Art and Architecture in v Sculpture Center (New York), v Canadian Centre for Architecture (Montréal), v Netherlands Architecture Institute (Rotterdam). 
Leta 1997 je ustanovil CUP - Center for Urban Pedagogy, neprofitno organizacijo, ki uporablja moč oblikovanja in umetnosti za izboljšanje kvalitete participacije publike pri urbanističnem načrtovanju in skupnostnem oblikovanju. 
Njegova samostojna razstava z naslovom Red Lines Housing Crisis Learning Center je bila pred kratkim na ogled v Queens Museum of Art.

