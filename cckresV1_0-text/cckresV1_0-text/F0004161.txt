»Večina vasi v kobariški občini že ima sorazmerno dobro urejeno infrastrukturo, pri čemer imamo srečo«, je ob srečanju s predsednikom RZS Borutom Jeršetom in predsednikom RD Tolmin Lucijanom Rejcem še posebej poudaril kobariški župan, »da so v večini primerov vse naše vasi nekoliko bolj zgoščene kot drugod in je zato ureditev nekoliko lažja, tudi manj zahtevna, predvsem pa učinkovita.«

V soboto, 26. aprila, so prizadevni člani RD Koper organizirali in tudi vzorno izpeljali državno prvenstvo v kastingu. 
Prireditev je potekala na pomožnem igrišču NK Koper tako, da so imeli tekmovalci zares dovolj prostora, da pokažejo vse svoje spretnosti in znanje. 
Vse je potekalo v redu, zalomilo pa se je pri vremenski napovedi. 
Po dolgem času, so to pot na žalost vremenarji zadeli v polno, saj je deževalo brez prestanka. 
Nič ni pomagalo proseče oziranje v nebo - deževalo je vse močneje. 
Ko se je dežju pridružila še burja, je kazalo, da bo slednja dokončno izničila vse napore organizatorjev, ki pa so tokrat imeli vsaj kanček sreče z burjo namreč - tako da so lahko izpeljali tekmovanje do konca. 
Pohvaliti pa je treba tudi vztrajnost 23 tekmovalcev, še zlasti predstavnic nežnega spola in mladincev, saj so v nemogočih vremenskih razmerah športno tekmovali in vztrajali do konca.

»Je res, da so imeli delegati kar nekaj pripomb na Javni zavod za ribištvo republike Slovenije, češ, da ribogojcem očita premajhno strokovnost?«

