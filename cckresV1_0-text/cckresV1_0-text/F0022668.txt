end;

Uvajanje odzivnih storitev v televizijske programe znotraj kabelskih omrežij je nesoglasja le okrepilo. 
Zagovorniki, ki tudi take storitve razvrščajo med kabelske, menijo, da gledalec še vedno opravi zgolj izbiro programa na podoben način kakor pri običajnih programih, in da na ta način ne požene nobenega programa ali razvrščanja podatkov. 
Sprejeti podatki niso prilagojeni ali odvisni od uporabnikove izbire. 
Nesporno pa iskanje po zbirkah podatkov presega okvire kabelskih storitev, saj gre za višjo stopnjo interaktivnosti med uporabnikom in ponudnikom storitve. 
Po pozornem upoštevanje teh meril so med kabelske storitve uvrstili video na zahtevo, plačljivo (pay-per-view) televizijo, glasovanja o priljubljenosti programov, teletekst, enosmerni prenos programov ali drugih vrst podatkov (novice, borzna poročila, vozni redi in oglasi, ki ne omogočajo interaktivnega nakupa). 
Interaktivne storitve, ki ne štejejo med kabelske storitve, so elektronsko bančništvo, elektronske trgovine, elektronska pošta, videokonference, govorne komunikacije in vse vrste enosmernih ali dvosmernih komunikacij, ki so izrecno namenjene le točno določenim uporabnikom. 
Naprednejša kabelska omrežja pripravljajo svežnje, v katerih so vključene tako kabelske kakor tudi telekomunikacijske storitve. 
Za kabelske storitve po najstarejši opredelitvi se je v novejših časih uveljavil pojem običajne (konvencionalne) ali tradicionalne kabelske storitve.

