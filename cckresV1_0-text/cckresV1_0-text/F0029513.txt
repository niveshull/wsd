V tem branju se družbena dinamika, vsaj na ravni množic, ne glede na to, kako pomebna je v nekaterih delih (poglejte spet Les Paysans de Languedoc), umakne dinamiki struktur: in res je kajpada, da so zgodovinarji, ki so se po letu 1960 ravnali po programu, ki ga je leta 1955 z naslovom »Nove poti k zgodovini zahodnih buržoazij« na kongresu zgodovinskih znanosti v Rimu predstavil E. Labrousse, analizirali prav dolgotrajne strukture. 
Zgodovina družbenih struktur s tem ni bila »izumljena«: bila je precej živa že v ruralnem svetu - oprta na celo trdno izročilo, nastalo v heroičnem obdobju Loutchiskyjev okrog leta 1900, uveljavila pa se je v tridesetih letih s tezo G. Lefebvra »Kmetje na severu pod francosko revolucijo«, nato pa brez premorov tekla od monografije do monografoje (od Roupnela do Saint-Jacoba o Burgundiji) vse do velikih modernih sintez, ki so prenovile izvajanje stila (P. Goubert in M. Agulhon). 
Labroussovo revolucijo iz šestdesetih let pa je bilo najblj jasno čutiti prav na področju urbanih družb, ki so deloma zaradi kompleksnosti dotlej zanemarjali: in da se - nekoliko nepravično - izognemo pomnoževanju zgledov, pomislimo v vrsti velikih urbanih portretov, ki upodabljajo stoletje ali več, na fiziognomijo Lyona v XVIII. stoletju, ki jo je orisal M. Garden in na fiziognomijo Amiensa v XVII. stoletju, katere avtor je P. Deyon.

Nerad bi se odpravil na vojno zoper to zgodovino počasnih gibanj kolektivne mentalitete: mar nisem sam - skromno - dajal zgled, ko sem si prizadeval na podlagi privilegiranega ikonografskega vira (oltarji duš v vicah v južni Franciji) mutacije predstave o onostranstvu od prvih upodobitev vic na začetku XV. stoletja do izginitve na začetku XX. stoletja: tako pustolovščino si je mogoče zamisliti le v prostranosti zelo dolgega trajanja. 
Ta raziskovalni zgled danes nikakor ni več osamljen, pač pa nemara spodbuja k spraševanju o današnjem zmagoslavju dolgega časa v drugačni perspektivi. 
Doslej smo tukaj v zvezi s tem naredili sklep o razširitvi torišča raziskovanja in o preiskovanju novih ozemelj, na katerih postanejo tradicionalna merila zgodovinskega časa neustrezna: čeprav je ta razlaga temeljna, jo moramo še poglobiti.

Model, ki je bil preskušen v Provansi, se je izkazal za operacionalnega: manjkala mu je potrditev s soočenjem z drugimi pokrajinami: to se je zgodilo z La mort à Paris, sadom raziskav P. Chaunuja in njegove ekipe. 
Nato smo se lotili baročnega pogreba na njegovem vrhuncu in spremljale le še njegovo padajočo krivuljo: pariška raziskava gre dlje, ko pokaže, kako se razvija od druge polovice XVI. stoletja do srede XVII. 
Pojem strukture, ki ga tako na terenu uporabljajo socialni in mentalitetni zgodovinarji, zato izgubi vso togost in vso monolitnost: seveda izraža srečanje potez, ki se urejajo v koherenten sistem, vendar v okviru ravnovesja, ki neprenehoma postaja vprašljivo, in dihanja, ki je dihanje zgodovine.

Prvi ekplikativni niz bo tisti, ki navezuje na družben ali družbenoekonomski determinizem kot zadnjo utemeljtitev tega, kar se vrisuje v občo krajino, ta element determinizma, ki je gotovo zelo pomemben, sodi za veliko raziskovalcev v prvo vrsto; vendar jih je več izmed njih opazilo, kako ga še zdaleč ni čutiti mehanično. 
Kolektivna zadržanja (attitudes), ki jih opazijo na terenu, ne obogajo na migljaj in na pogled, že zdeleč ne, zahtev družbenoekonomskih struktur. 
Drugi so komanj kaj manj rustični v iskanju materialnega determinizama. 
Mislim na tiste razlage religioznih temperamentov z apnencem in granitom, ki so doživele svoj trenutek modnosti, ki pa nas usmerjajo k revnemu in v konec koncev magičnemu determinizmu, četudi se taka razmejitev, denimo v Maine-et-Loire ali v drugih regijah zahodne Francije, krepko vsiljuje. 
Zemljepisni determinizem obstaja in ne gre za to, da bi ga obravnavali s prezirom: če že ne gre za apnenec in granit, pa gre za ranino, goro, za pomembnost prehodnih poti...

