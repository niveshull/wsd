Še vedno vztrajam pri vprašanju: ali ima pri nas nekaj večjih borznih hiš tolikšno finančno moč, da lahko dnevno kroji tečaje kotirajočih papirjev?

Obrambno ministrstvo medtem še naprej vlaga ovadbe zoper pisce člankov, v katerih naj bi se izdajale državne skrivnosti. 
Konkretno naj bi to storila Mladina z objavo dela pričanja Andreja Lovšina, bivšega direktorja VOMA, pred parlamentarno komisijo, ki raziskuje afero »Letališče«. 
Obrambno ministrstvo pa je pozabilo ovaditi neki drugi časopis, ki je enako »dejanje« storil že prej z objavo delov pričanja direktorja SOVE Draga Ferša pred isto komisijo. 
Izdajanje državne skrivnosti, to smo namreč po mnenju obrambnega ministrstva že tretjič storili z enim izmed člankov, nikakor ni mačji kašelj, saj zakon za tovrstno kaznivo dejanje predvideva zaporno kazen od treh mesecev do treh let. 
Tragično je, da se lahko zgodi, da bodo v tej državi sodili novinarjem, ki odkrivajo morebitno nezakonito ravnanje države, namesto da bi država zamenjala, in - če se izkaže, da je to potrebno - tudi sodila svojim funkcionarjem, ki bi lahko ravnali nezakonito.

