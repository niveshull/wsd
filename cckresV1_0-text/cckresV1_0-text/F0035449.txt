Tako tudi simfonična ustvarjalnost Ludwiga van Beethovna (1770–1827) pomeni na eni strani vrhunec klasicističnega razsvetljenskega duha ter na drugi začetek romantičnih poetičnih tendenc, ki svoj razcvet doživijo kasneje v 19. stoletju. 
Že njegova Simfonija št. 1 , ki ji je dunajska javnost prvič prisluhnila 2. aprila 1800 in je bila posvečena enemu izmed prvih Beethovnovih mecenov baronu, Gottfriedu van Swietnu, je namreč posrečena kombinacija obvladovanje klasicistične forme in novejše romantične afektiranosti. 
Simfonija s svojo jasno oblikovanostjo in ustaljenim zaporedjem stavkov navidezno sicer odseva duha Beethovnega učitelja in vzornika, Josepha Haydna, vendar pa je oddaljitev od strogih klasicističnih vzorcev vidna že v tretjem stavku simfonije, ki ga Beethoven v skladu s takratno tradicijo sicer poimenuje Menuet , vendar gre za stavek, ki po značaju docela ustreza živahnejšemu utripu scherza.

