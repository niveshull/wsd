Na ohridskem posvetovanju so dejali, da je Makedonija pomemben člen v tihotapski verigi ljudi z vzhoda na zahod. 
Vendar se iz tranzitne države vedno bolj spreminja v končno postajo, saj veliko žrtev konča po struških, tetovskih, gostivarskih in v zadnjem času tudi delčevskih vaseh. 
Dekleta, ki se ukvarjajo s prostitucijo, prihajajo po večini iz Moldavije, Ukrajine, Bolgarije, Belorusije in Romunije. 
V Makedonijo prispejo večinoma preko meje z ZR Jugoslavijo ter preko Albanije in Bolgarije.

Milan Kučan in Vaclav Havel pa sta kot predsednika, ki že od začetka sodelujeta na teh srečanjih in se jima izteka mandat, napisala skupno izjavo. 
Poudarila sta, da mora Srednja Evropa postati odprta, sodelujoča kulturno-duhovna skupnost, ki bo trdno zasidrana v EU. 
Osebna in neformalna srečanja predsednikov pa lahko tudi v prihodnje prispevajo k oblikovanju specifičnih srednjeevropskih izkušenj, k bogastvu in raznolikosti in k poglobitvi stikov med državami. 
Jubilejno, deseto srečanje srednjeevropskih predsednikov bo prihodnje leto najverjetneje v avstrijskem Salzburgu.

