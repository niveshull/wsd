3. 
Prelovšek

Tisti, ki so si zbrali popis sveta in dežel za uveljavljanje svoje prizadevnosti - imenujem naj tu Matevža Meriana, Atlantem Maiorem, Jurija Brauna, Abrahama Saura in druge- so zabeležili zgolj nekatera imena mest, gradove pa so samo mimogrede omenili. 
Iz te nemarnosti se je potem rodilo napačno mnenje, ki je mnogo src prevzelo, kakor da je naša proslavljena vojvodina zanikrn, majhen in neznaten kotiček evropske zemlje, docela brez ljubkih mest in krasnih gradov, torej manj vredna kot druge dežele. 
Da bi se to krivo mnenje odpravilo, se mi je zdelo potrebno izročiti naklonjenemu in radovednemu bralcu ne le popis te imenitne vojvodine in najvažnejših njenih krajev, temveč tudi njih crteže, ki jih je moja roka po resnični legi sama narisala, da bi se po svetu razglasilo, kako je ta vojvodina prav tako časti vredna ko prenekatere druge, v marsičem morda celo dragocenejša.

