Danes sta se na trgu digitalnih projektorjev trdno zasidrali predvsem dve tehnologiji projiciranja. 
Prva je tehnologija LCD, ki uporablja tri zaslone na tekoče kristale, ki selektivno prepuščajo na osnovne barve razgrajeno svetlobo žarnice (pred njimi so namreč filtri osnovnih barv). 
Sistem je precej zapleten, saj je treba polarizirano belo svetlobo žarnic najprej ločiti na osnovne barve z delno prepustnimi zrcali in jo voditi skozi zaslon LCD, ki prepušča le sliki ustrezno količino svetlobe. 
Sliko na koncu s prizmo spet združimo v celoto in jo prek objektiva projiciramo na steno. 

