Slika 1. 
Osnovni podatki o gonilniku za Windows 

Avtorji programa so pri novi različici še izboljšali algoritem za senčenje Radiosity, ki omogoča predstavitev svetlobnih odbojev in odsevov od drugih predmetov. 
Za senčenje skrbi novo jedro s 160-bitno natančnostjo računanja, ki lahko uporabi celo 320 bitov, ko je potrebna vrhunska natančnost. 
Med novostmi modula za senčenje je algoritem za senčenje premikanja na elementih, manjših od posamezne točke. 
S tem lahko dosežejo zelo realistično predstavitev snovi, kot sta voda in želatina. 
Algoritem HDRI (High Dynamic Range Imagery) poleg tega omogoča precej enostavnejše senčenje. 
Za senčenje predmetov z velikimi površinami skrbi algoritem HyperVoxel, ki v novi različici deluje štirikrat hitreje od predhodnika. 
Novost je tudi algoritem Soft Body Dynamics, ki omogoča upodobitev oblek, las in mehkih delov človeškega telesa. 
Za hiter pregled animacije rabi modul VIPER (Versatile Interactive Preview Renderer), ki omogoča zelo hiter vpogled in senčenje izbranih elementov, ki jih lahko celo animiramo. 

