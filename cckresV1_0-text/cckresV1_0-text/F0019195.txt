Policisti iz Gornje Radgone še ugotavljajo, kdo je v noči na nedeljo na Simoničevem bregu v Gornji Radgoni z nožem poškodoval po eno pnevmatiko na kar trinajstih osebnih avtomobilih. 
Objestnež je preluknjal tudi pnevmatiko na avtobusu mariborskega Certusa, ki je bil tam parkiran. 
(ob)

Naštete naloge sveta KS in mestnega sveta Lenart, objavljene v Večeru pod naslovom Drzni načrti za jubilejno leto, so velikopotezne, kar moram priznati predsednikoma obeh svetov in jima čestitam za njuno zagnanost. 
Žal pa med njimi ni naloge, ki je po mojem mnenju bistvenega pomena za precejšen del prebivalcev mesta Lenart, vsaj za prebivalce, živeče ob Ptujski cesti, kjer sta tudi OŠ Lenart in telovadnica, ter ob Vrtni ulici v Lenartu, prepričan pa sem, da to velja tudi za naselje Radehova. 
Gre namreč za obnovitev vodovodnega omrežja oziroma ojačitev glavnega voda po Ptujski cesti, saj so lani morali v najbolj kritičnih primerih problem reševati z vgradnjo hidroforov posameznim uporabnikom, kar pa ni niti ustrezna niti trajna rešitev. 
Takšno saniranje problema oskrbe s pitno vodo tudi ni izboljšalo njene oskrbe za ta del prebivalstva, nasprotno, celo poslabšalo jo je, saj se takrat, ko se že vgrajeni hidrofori vklapljajo, drugim vodovodne pipe osušijo.

REPORTAŽE, ZANIMIVOSTI

Minuli konec tedna je naša država izgubila veliko prijateljev na Pirenejskem polotoku. 
Rokometašice Krima Electe Neutro Roberts so v Valencii ponižale najboljšo špansko žensko ekipo, še bolj boleč pa je bil poraz "Super Barce" v Celju. 
Toda v primerjavi z dekleti, ki so se že poslovile od mednarodnega tekmovanja (zaostanka osmih zadetkov v Ljubljani zagotovo ne morejo nadoknaditi), izbranci Valera Rivere ne obupujejo. 
Hrvaški zvezdnik Patrik Ćavar zatrjuje, da plus tri rokometašem Celja Pivovarne Laško ne zagotavlja mirne revanše, saj naj bi Barcelona v Blaugrani uspešneje ustavljala celjske napadalne kombinacije.

Zakon o zaposlovanju in zavarovanju za primer brezposelnosti določa, da pravico do denarne pomoči lahko pridobi zavarovanec, če njegovi dohodki skupaj z dohodki družinskih članov na osebo v zadnjih treh mesecih pred uveljavitvijo denarne pomoči v povprečju ne presegajo 80 odstotkov zajamčene plače. 
V dohodek se štejejo dediščine, darila in vsi dohodki ter prejemki posameznika in njegovih družinskih članov, ki so viri dohodnine, pa tudi osebni prejemki, ki niso obdavčljivi, razen dodatka za pomoč in postrežbo, prejemkov za oskrbo v tuji oziroma rejniški družini, otroškega dodatka in družbenih pomoči otrokom, starševskega dodatka, štipendij ter dohodkov od občasnega dela invalidov, ki so vključeni v institucionalno varstvo.

Hezbolah je najprej na židovsko naselje v Galileji, severno pokrajino Izraela, izstrelil dve raketi iz katjuš. 
To je storil, čeprav Izrael že od leta 1978 zaseda petnajstkilometrski varnostni pas na jugu Libanona, ki naj bi preprečeval obstreljevanje. 
Izstrelka sicer nista napravila bistvene škode, en je padel na polje, drugi pa je zadela mošejo Margalijot v zahodni Galileji. 
Materialna škoda je majhna, uničen je avtomobil in poškodovana hiša, gospodinja v hiši pa je zaradi šoka morala v bolnišnico, vendar je incident "zbudil" izraelsko vojsko.

