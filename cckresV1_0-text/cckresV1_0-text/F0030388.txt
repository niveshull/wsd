Za Slovensko razvojno družbo se uporabljajo določbe zakona o gospodarskih družbah (Uradni list RS, št. 30/93, 29/94, 82/94), ki se nanašajo na delniško družbo, če ni v tem zakonu drugače določeno.

Dejavnosti v zvezi s prestrukturiranjem gospodarskih družb iz prejšnjega odstavka opravlja Slovenska razvojna družba zlasti z izvajanjem naslednjih ukrepov in metod: 1. odkupovanjem terjatev do gospodarskih družb in prestrukturiranjem terjatev z odložitvami plačil oziroma delnimi odpusti dolgov, 2. odkupovanjem delnic, poslovnih deležev oziroma drugih članskih pravic v gospodarskih družbah oziroma drugih pravnih osebah, 3. vplačevanjem delnic v primerih povečanja osnovnega kapitala gospodarskih družb z denarnimi vplačili, s prenosom terjatev do teh gospodarskih družb oziroma z drugimi stvarnimi vložki, 4. izdajanjem poroštev, 5. izvajanjem združitev in razdružitev gospodarskih družb z izvrševanjem pravic do udeležbe pri upravljanju teh gospodarskih družb, 6. odkupovanjem nepremičnin in proizvodnih sredstev v stečajnih postopkih z namenom nadaljevanja opravljanja dejavnosti.

Ukrepe iz drugega odstavka tega člena izvršuje Slovenska razvojna družba v obsegu in na načine, določene s poslovnim načrtom Slovenske razvojne družbe, v naslednjih gospodarskih družbah s sedežem na območju Republike Slovenije: 1. gospodarskih družbah, vključenih v program prestrukturiranja podjetij, 2. drugih gospodarskih družbah v skladu s poslovnim načrtom Slovenske razvojne družbe.

Letno poročilo Slovenske razvojne družbe mora pregledati pooblaščeni revizor.

Zaradi usklajenega izvrševanja nalog v zvezi s programom prestrukturiranja podjetij Vlada s sklepom ustanovi projektni svet kot koordinativno delovno telo Vlade.

Strokovne naloge v zvezi z izvedbo javnih razpisov opravlja Slovenska razvojna družba.

Obveznosti, ki izhajajo iz tretjega in četrtega odstavka 125. člena stanovanjskega zakona, izpolni Slovenska razvojna družba z izdajo posebne emisije obveznic. 
Obveznice, izdane na tej podlagi, se ob vnovčitvi vnovčijo v breme drugih sestavin kapitala Slovenske razvojne družbe.

Sklad Republike Slovenije za razvoj mora na dan uveljavitve tega zakona izdelati bilanco stanja in bilanco uspeha. 
Prav tako so dolžne izdelati bilanco stanja in bilanco uspeha tudi vse institucije, ki se pripojijo Slovenski razvojni družbi, na dan pripojitve.

