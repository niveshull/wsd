V zakonu o vodah (Uradni list SRS, št. 38/81, 29/86) se v 61. členu doda nov drugi odstavek, ki se glasi: "(2) Kemična sredstva v kmetijstvu in gozdarstvu se smejo uporabljati le v takih količinah in na tak način, da ne pride do škodljivega vpliva na vodni režim."

77. člen se spremeni tako, da se glasi: (1)"Z denarno kaznijo najmanj 10.000 dinarjev se kaznuje za prekršek podjetje, druga pravna oseba in zasebnik: 1. če na bregovih, v strugah vodotokov in obali ter obalnem morju pere motorna vozila, odlaga ali spušča odkopane ali odpadne materiale in druge podobne snovi, ali odvaja vodo s tako temperaturo, ki bi lahko škodila vodnemu rastlinstvu ali živalstvu (druga, tretja in četrta alinea tretjega odstavka 61. člena); 2. če v primerih, kot jih predpisuje prvi odstavek 69. člena tega zakona, ne dovoli dostopa na zemljišče upravičenim osebam; 3. če iz naravnih vodotokov, iz obalnega morja, iz vodnih in priobalnih zemljišč ter iz objektov za zbiranje vode odvzema brez dovoljenja mivko, pesek, prod ali kamen (68. člen); 4. če na zahtevo pristojnega organa ne da za vodni kataster potrebnih podatkov o vodnih količinah, o kakovosti vode in o zgrajenih vodnogospodarskih objektih in napravah (72. člen); 5. če ne izvrši v določenm roku ukrepov, ki so ji bili naloženi z odločbo pristojnega organa vodnogospodarske inšpekcije (74. člen).

(2) Z denarno kaznijo najmanj 2.000 dinarjev se kaznuje za prekršek tudi odgovorna oseba pravne osebe, ki stori dejanje iz prvega odstavka."

Št. 802-01/91-3/2 Ljubljana, dne 10. septembra 1991

