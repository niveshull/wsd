V zvezi s tem bi želel predlagati razmislek o vprašanju sprememb pri regionalni varnosti, pri kateri pomeni krepitev vloge regionalnih akterjev novo priložnost. 
Okoliščina, da obstajajo v Afriki pomembni regionalni akterji, kot sta Južna Afrika in do neke mere Nigerija, je bila koristna pri spoprijemanju z nekaterimi varnostnimi vprašanji na tem območju. 
Dejstvo, da je Brazilija močno okrepila svojo mednarodno vlogo, je bilo v pomoč pri reševanju nekaterih groženj varnosti v Latinski Ameriki. 
Seveda pa je imel pozitivne posledice za regionalno stabilnost, zlasti v vzhodni Aziji, tudi vzpon Kitajske.

Združeni narodi in druge mednarodne organizacije nimajo na voljo neomejenih virov. 
Danes imajo Združeni narodi približno 124.000 uniformiranih pripadnikov mirovnih sil, ki so razporejeni v šestnajstih mirovnih operacijah. 
To je velikanski vložek, vložek, ki kaže, da je mednarodna skupnost izboljšala kakovost in povečala količino tega vira, ki pomaga stabilizirati različne nevarne situacije. 
Za sedanje razprave o ohranjanju miru je vse značilnejša potreba po krepitvi pomena civilne razsežnosti mirovnih operacij, med katerimi je seveda še naprej potreba po virih.

To je danes pomembno na različnih področjih, vključno s podnebnimi spremembami, obvladovanjem svetovnih gospodarskih vprašanj in svetovno varnostjo. 
Naj uporabim zelo pomenljiv primer. 
Mislim, da so mnogi od vas opazili razpravo iz začetka tega leta, imenovano "Online Security Jam" – razglabljanje, ki sta ga februarja letos na temo svetovnih varnostnih vprašanj organizirala Nato in Evropska unija. 
Razprava je potekala po medmrežju, v njej pa je sodelovalo 3.815 udeležencev, vključno z vsemi glavnimi možganskimi trusti in eksperti iz 124 držav. 
Tako organizirano mednarodno razglabljanje se je osredotočilo na vprašanja, ki so velikega pomena za Evropsko unijo in Nato. 
Ker pa se je razprava nanašala na svetovna vprašanja, so se udeleženci neizogibno dotaknili vloge Združenih narodov in ponudili več priporočil, ki so namenjena prav tej organizaciji.

Prvič , če bi bila zamisel glede razprave o varnostnih ciljih za novo tisočletje sprejeta, kar menim, da je povabilo, vredno pozornosti, bi bilo treba opredeliti verodostojen napredek pri neširjenju jedrskega orožja in njegovem uničevanju kot enem temeljnih varnostnih ciljev za novo tisočletje. 
Ta korak je potreben zaradi okrepitve svetovne razprave in ustvarjanja političnih razmer za napredek na drugih področjih. 
Na neširjenje jedrskega orožje se ne sme gledati kot na vprašanje s posameznega območja sveta ali vprašanje, ki se nanaša le na velike sile, ampak se ga je treba lotiti kot dela cele vrste svetovnih varnostnih izzivov in ga smiselno obravnavati v okviru Združenih narodov.

Predsednik dr. Danilo Türk je v izjavi za medije predsednika Šimona Peresa opisal kot velikega državnika našega časa, ki je storil veliko za izboljšanje položaja v svetu, zlasti na Bližnjem vzhodu. 
Odnose med Republiko Slovenijo in Državo Izrael je opisal kot zelo dobre in zelo razvite. 
Izrazil je željo, da bi se ti odnosi razvijali naprej in da bi bili čimbližje potrebam, ki jih imata državi v času velikih transformacijskih sprememb v svetu. 
Predsednik Šimon Peres se je slovenskemu predsedniku zahvalil za topel in prijateljski sprejem. 
Dejal je, da ga zeleno, mirno in človeku prijazno okolje v Sloveniji spominja na otroštvo. 
Pohvalil pa je tudi uspešen gospodarski razvoj Slovenije in izrazil spoštovanje slovenski občutljivosti za vprašanja človekovih pravic.

Ali niste čutili odgovornosti, ko ste se za davkoplačevalski denar peljali v BiH s pregrešno dragim letalom (najem za 90 tisoč evrov)?

Vprašanje o motivih za odstop predsednika Köhlerja še ni dokončno pojasnjeno.

Tisto, kar pa bi želel posebej poudariti s tem odlikovanjem, je, kako pomemben je prispevek Mojmirja Sepeta k slovenski nacionalni identiteti, ki je nastajala v drugi polovici 20. stoletja in začetku 21. stoletja, kako močno je ta identiteta posledica ne samo njegovega, ampak v veliki meri tudi njegovega glasbenega prispevka, in kako velikega pomena je bila sinergija, ki je nastala med glasbeno ustvarjalnostjo, ustvarjalnostjo piscev besedil in inovatorjev, ki so eksperimentirali z glasbenimi formami in našli nek značilen slovenski izraz, ki je zelo veliko vreden. 
Tega izraza ne moremo opisati s termini, kot sta zabavna glasba, ali šanson, ali kako drugače, ne moremo ga čisto natančno opisati z izrazom glasba samim po sebi. 
Ampak tu imamo odlikovanca. 
Zato kadarkoli se bomo spomnili na Mojmirja Sepeta, bomo zelo dobro vedeli, kakšno glasbo, kakšen prispevek k slovenski kulturi imamo v mislih in zakaj je ta prispevek tako zelo pomemben za slovenski narod in tudi za slovensko državo.

Predsednik dr. Danilo Türk je po pogovoru s pripadniki kontingenta v izjavi za medije izpostavil njihovo dobro motivacijo ter poudaril, da so po večmesečnih pripravah ustrezno pripravljeni in opremljeni. 
Na novinarsko vprašanje glede sodelovanja slovenskih vojakov v mirovnih misijah v tujini pa je odgovoril, da moramo v prihodnje zagotoviti ustrezno koncentracijo sil na tistih območjih, kjer imamo potrebno specializiranost. 
Podprl je tudi zamisel o spremembah zakona o obrambi, po katerih bi bilo potrebno soglasje državnega zbora za vladne odločitve o prvi napotitvi slovenskih vojakov v določeno mirovno operacijo, pa tudi za nekatere druge odločitve, kot so končanje udeležbe v operacijah in večje spremembe mandatov mirovnih operacij ali večje spremembe števila slovenskih udeležencev teh operacij. 
Dobro razvita pristojnost državnega zbora, ki bi zagotovila pravočasno odločanje in zlasti potrebno politično pripravo, bi po mnenju predsednika prispevala k večjemu zaupanju v sprejete odločitve.

Intervju za Siol.net

Jože Bonča: Predsednik vlade Borut Pahor je po mnenju številnih obul prevelike čevlje. 
Kakšne odnose imate z njim in kako komentirate takšna mnenja njegovih kritikov?

Država Katar je v času uradnega obiska Njegove visokosti emirja Države Katar šejka Hamada bin Khalife Al-Thanija z Republiko Slovenijo sklenila sporazum o donaciji 100.000 EUR za nadaljevanje projekta rehabilitacije invalidnih otrok iz Gaze v Sloveniji. 
Sporazum sta podpisala državni minister za mednarodno sodelovanje Države Katar dr. Khaled Bin Mohamed Al-Attiyah in direktor Mednarodne ustanove - fundacije za razminiranje in pomoč žrtvam min (ITF) Dorijan Maršič.

Memorandum o sodelovanju na področju zdravstva med Vlado Republike Slovenije in Vlado Države Katar , ki ga je s strani Slovenije podpisal minister za zdravje Dorijan Marušič,

ob njegovi 80-letnici za prispevek k ustvarjanju slovenske zabavne glasbe in pomemben delež pri razvoju in oblikovanju slovenske glasbene kulture

V kolumni sem pred časom zapisal, da je čas krize in izrednega dogajanja, ko tudi politiki ne morejo nastopati rutinsko. 
Za vas sem rekel, da bi se morali jasneje opredeliti do narave krize. 
Naša politika o tem, da je to predvsem kriza neoliberalnega kapitalizma, zagrizeno molči.

Drugič, načenjate širše vprašanje. 
Diagnoza, da gre za krizo neoliberalnega koncepta kapitalizma, drži. 
Toda Slovenija po mojem mnenju ni dežela neoliberalnega kapitalizma. 
Je mešanica različnih kapitalizmov in različnih drugih prvin. 
Slišati je tudi veliko neoliberalne retorike, toda naš gospodarski in socialni sistem ne delujeta po načelih neoliberalnega kapitalizma. 
Živel sem v ZDA in lahko stvari primerjam.

Kar pripovedujem, se morda sliši abstraktno in ne nujno atraktivno. 
Ampak ves čas se vračamo k socialnemu dialogu, sposobnemu, da se z njim dokopljemo do razumne količine socialnih pravic. 
Dvoma o tem, da morajo biti socialne pravice podlaga družbene organizacije, pa ne sme biti. 
Ne smemo zaiti v tisto liberalnost, kakršno poznamo v anglosaških deželah, kjer mora vsak poskrbeti zase, drugo pa bodisi je ali pa ni.

Nevarnosti, ki jo prinaša politično hujskanje, pa ne podcenjujem. 
Velikokrat sem nastopil proti vsem oblikam hujskanja. 
Morda se to ni dovolj slišalo ali razumelo. 
Politično hujskanje je nevarno in lahko ustvari nasilne situacije, ki jih sicer ne bi bilo. 
Tudi študentski izgredi, ta vandalski izpad, niso izbruhnili brez hujskaške faze. 
Vsi odgovorni politiki bi morali nastopiti proti političnemu hujskanju.

Nezadovoljstvo desnice z vami je doseglo vrhunec z ustavno obtožbo. 
Nikoli prej niste nastopili tako ostro in tudi napadalno do napadalcev.

Ta skrpucanost obtožb kaže, da tožiteljem v bistvu ne gre za logično, prepričljivo dokazovanje, ampak navsezadnje za spodjedanje institucij in zavajanje, zanorevanje ljudstva.

Ko gre za vsebino političnih stališč, to drži. 
V osrednjem političnem prostoru je gneča. 
Obe, levica in desnica morata hočeš nočeš sprejeti nekatera skupna stališča, recimo o proračunski uravnoteženosti in drugih temah, pomembnih za trenutni gospodarski položaj.

Po mojem so tudi vsebinske razlike med našo levico in desnico še vedno izrazite. 
Še najmanjše so morda na ekonomsko-socialnem področju. 
Znatne pa so v odnosu do polpreteklosti, svoboščin, tradicionalnih vrednot, kot sta vera in narod ...

Ne morete denimo povedati vsega, kar si mislite o Janši in Pahorju?

Mislite, da izkušnja revščine napravi človeka socialno občutljivejšega?

Moj oče je umrl, ko sem bil star 14 let. 
Iz tega pri otroku nastane občutek večje odgovornosti za svojo usodo. 
V družinah, kjer se otroci zanašajo na očetovo odločanje in vodilno vlogo v družini, je ta občutek šibkejši ali pa se razvije kasneje. 
Razmeroma zgodaj sem se moral truditi za štipendijo in za to, da sem zaslužil za študij. 
Vse to navadno ustvarja občutek odgovornosti in občutek za socialno pravičnost.

Boris Vasev: ... o čemer govorite verjetno in čemur sindikati močno nasprotujejo.

Boris Vasev: To je tudi stvar, ki se je sindikati bojijo.

Dr. Danilo Türk: Tako je, ampak do tega imamo še kar nekaj mesecev časa. 
Tukaj bomo lahko v drugi polovici letošnjega leta dobili priložnost za inovacije. 
Opozoril bi, pri nas se o inovacijah govori samo v tehnološkem smislu, inovacije so nekaj, kar je tehnično, kar zadeva stroje, naprave in podobno. 
Ampak inovacije potrebujemo tudi v politiki. 
Tudi v organizaciji tega dialoga potrebujemo kaj novega. 
Zakaj ne bi poslanske skupine opravile nekaj bolj občutljivih posvetovanj s sindikati in delodajalci, zato da se poslanci sami pošteno usposobijo za razpravo in odločitve.

Dr. Danilo Türk: Naj se vrnem na začetek. 
Mi smo v položaju, v katerem prihaja do restrukturiranja našega gospodarstva. 
To je tisto, kar definira, kar opredeljuje naš ekonomski trenutek. 
In delavci to vedo. 
Zato v podjetjih, ki so danes izrazito izpostavljena, v občutljivem položaju, tudi ni resnično dobrih pravnih garancij, kajti s pravom se ne da teh problemov resnično zadovoljivo rešiti. 
Mi bi morali v to krizo vstopiti bistveno bolj pripravljeni. 
Sam sem bral analize, recimo s Švedske, kjer je prihajalo do zapiranja železarn, ampak so se na te reči pripravili dovolj zgodaj in so delavcem omogočili prekvalifikacije in realne zaposlitvene alternative preden so bile zaprte železarne. 
Hočem reči, mi se kot družba na te spremembe nismo dovolj dobro pripravili. 
Te spremembe zdaj najbolj grobo prizadevajo delavce in tu seveda sama pravna zaščita in ustavna načela niso dovolj. 
Tu je treba veliko več. 
In če smo pri temi, ki sem jo dal s primerom Švedske, bi rekel še to: mi smo zelo malo naredili za poklicno preusmerjanje, tako, ki bi bilo neodvisno od kriznih razmer. 
Zdaj nas krizne razmere v to silijo, ampak krizne razmere so preveč grobe in premalo časa je na voljo, da bi resnično našli dobre rešitve. 
Vem, da naši zavodi za zaposlovanje delajo na teh alternativnih poklicnih možnostih, ampak seveda je izbor možnosti precej ozek zaradi tega, ker na tako situacijo nismo bili dobro pripravljeni. 
Če se vrnem na izhodišče, samo ustavno načelo ne bo dovolj dobra, dovolj učinkovita, dovolj prepričljiva zaščita za primer, kakršnega imamo danes.

Izjavi za medije predsednika Republike Slovenije dr. Danila Türka in predsednika Države Izrael Šimona Peresa

Predsednik Abdullah Gül se je predsedniku Türku zahvalil za gostoljubje. 
Kot je dejal v izjavi za medije, se s slovenskim predsednikom redno srečujeta, nazadnje pa sta svoja stališča izmenjala na vrhu Procesa sodelovanja v Jugovzhodni Evropi (SEECP), ki je potekal junija v Carigradu. 
Tudi sam je odnose med Turčijo in Slovenijo ocenil kot odlične ter izpostavil zelo dobro sodelovanje obeh držav in dobro razumevanje s predsednikom Türkom glede političnih vprašanj. 
Turški predsednik se je pridružil stališču, da lahko državi še dodatno okrepita potenciale na področju blagovne menjave, in podprl idejo o skupnem nastopu na tretjih trgih. 
Temu je namenjena tudi jutrišnja Slovensko-turška poslovna konferenca, ki se je bodo udeležili poslovneži iz obeh držav.

Sogovornika sta se posvetila tudi razmeram na Balkanu. 
Predsednik Türk je dejal, da državi sodelujeta v različnih političnih dejavnostih in mirovnih operacijah na tem območju. 
Slovenija po njegovih besedah močno ceni prispevek Turčije v Bosni in Hercegovini, v zvezi s položajem na Kosovu in pri drugih vprašanjih z območja Balkana. 
Izrazil je željo, da bi se ta vloga Turčije ohranila in razvijala. 
Pozitivno je ocenil tudi vlogo Turčije na Bližnjem vzhodu in Kavkazu ter pri drugih vprašanjih, kjer se Turčija pojavlja kot vse pomembnejši mednarodni dejavnik. 
Predsednik Gül je dejal, da je stabilnost na Balkanu pomembna, saj lahko zagotovi večjo blaginjo, napredek in več blagovne menjave. 
Izpostavil je zelo dobre odnose med Turčijo in Srbijo, kar pozitivno vpliva na stabilnost za vse države tega območja. 
Dodal je, da je stabilnost Balkana zelo pomembna tudi za Evropsko unijo.

Sogovorniki so se strinjali, da nujna omejevanja proračunske porabe v času recesije ne smejo prizadeti manjšin. 
Predsednik Türk je poudaril, da so o tem govorili kot o zelo pomembnem načelnem izhodišču, saj so manjšine pomemben del našega prihodnjega skupnega kulturnega razvoja.

Naša zaveza preprečevati genocid je iskrena in močna. 
Nihče naj ne dvomi o tem. 
Vsi, ki smo danes tu, vemo, da je vsak genocid največji zločin. 
V Srebrenici je bilo v nekaj dneh sistematično pobitih več kot osem tisoč mož in dečkov samo zato, ker so bili Bošnjaki. 
Tisti, ki so ta zločin načrtovali, pripravili in izvedli, morajo biti kaznovani. 
Nekatere je pravična kazen že doletela. 
Veliko preveč pa je takih, ki se še vedno izmikajo roki pravice. 
Med njimi je tudi njihov poveljnik, general Ratko Mladić. 
Vsi ti morajo biti prijeti in postavljeni pred sodišče.

Dr. Danilo Türk: V vsaki taki situaciji, kjer pride do odstopa ministra ali kakršnih intenzivnih razprav znotraj vlade, se seveda to vprašanje postavlja. 
Mi smo pri sedanji koaliciji videli že večkrat take primere, vendar ti niso trajali tako dolgo, da bi vlada bila v kakšni bistveni funkciji resnično ogrožena. 
Zaradi tega upam, da bo tudi tokrat ta težava prebrodena dovolj hitro, da bo vlada lahko dobro delala naprej.

Dr. Danilo Türk: Arbitražni sporazum je veliko nacionalno vprašanje Slovenije, nacionalna tema, zato se mi je zdelo prav, da o tej temi tudi jasno spregovorim. 
Iz kontaktov, ki sem jih imel z državljankami in državljani, vidim, da so tako jasno besedo predsednika tudi pričakovali. 
Upoštevajte tudi, da sem poleg ostalega tudi profesor mednarodnega prava in sem te teme ne samo študiral, ampak tudi se z njimi srečeval tako v slovenski praksi, pisal sem memorandume za arbitražno komisijo Roberta Valinterija pred dvema desetletjema, v Združenih narodih sem se srečeval z raznimi tehnikami reševanja sporov in tudi svetoval generalnemu sekretarju Združenih narodov o teh vprašanjih, skratka imam zelo veliko razlogov, zaradi katerih se mi je zdelo prav, da se oglasim z jasno besedo in mislim, da je bilo to v teh primerih pravilno, to pa seveda ne pomeni, da se mora predsednik republike o čisto vsaki politični temi tudi izjasnjevati.

Dr. Danilo Türk: Sam bi rekel, da je to moja osebna obveznost. 
Pri svojem delu moram paziti na zgodovinske občutljivosti slovenskega naroda, na to, da delamo v odnosih do sosed, pa tudi v odnosih doma, vse stvari tako, da se stare rane celijo, da imamo dialog, ki je ustvarjalen, ki je iskren, da se za to trudimo in seveda taka dejanja pomagajo. 
Ni bilo povsem enostavno priti do dogovora o tem. 
V Trstu je kar nekaj takih bolj ekstremnih skupin, ki so močno nasprotovale, da bi se ta skupen obisk Narodnega doma zgodil. 
Ampak to je bilo vse uspešno premagano, tako da upam, da bo ta dogodek uspeh in da bo predstavljal korak naprej. 
V kolikor bo uspeh, to ne bo moj uspeh. 
To bo uspeh vseh, ki smo sodelovali v tem projektu in mislim, da tudi uspeh sosednih narodov. 
Slovenskega, italijanskega, hrvaškega. 
Če nam to uspe, bo dobro.

… 
Nadaljujemo pogovor s predsednikom Republike Slovenije, gospodom dr. Danilom Türkom. 
Če nadaljujeva, ostala sva pri spravi. 
Kdaj bo po vašem mogoče v slovenskem prostoru doseči spravo, pravo spravo?

v uvodnem govoru ste nam predstavili več temeljnih zamisli o sodelovanju in združevanju, za katere mislim, da imajo veliko vrednost ter si zaslužijo nadaljnji razmislek in razpravo. 
Predstavili ste tudi nekatera vodilna načela, ki naj bi nam bila v pomoč pri razvoju sodelovanja in programov ob potrebnem smislu za podrobnosti. 
Naj na kratko povzamem nekaj misli o teh zamislih in vodilnih načelih.

Druga zamisel, ki ste jo omenili, gospod predsednik, je raznoličnost kot bogastvo. 
Evropska unija se rada vidi kot območje raznoličnosti. 
Toda meje Evropske unije ne pomenijo meja raznoličnosti. 
V Evropsko unijo je treba vgraditi še več bogastva in raznoličnosti. 
Izkoristimo tudi to priložnost. 
Opredeliti moramo priložnosti, ki obstajajo, in preseči predsodke, s katerimi smo še vedno obremenjeni. 
Zavedati se moramo obojega in delati na obeh frontah. 
Pred nami so priložnosti, pa tudi predsodki, s katerimi se moramo spoprijeti.

Toda kako naj države jugovzhodne Evrope dosežejo dejanski napredek? 
Prvi pogoj za uspeh naših prizadevanj je jasno začrtana smer. 
Ta jasna smer pa je naša skupna usmerjenost v pridružitev celotne jugovzhodne Evrope Evropski uniji in Natu. 
Premagati moramo širitveno utrujenost in pri tem pomagati drugim. 
Mogoče nam bo ob tem lažje, če se bomo spomnili, da je pred vsakim širitvenim valom Evropske unije obstajala določena stopnja širitvene utrujenosti. 
In širitvena utrujenost v Evropski uniji ni nov pojav. 
Mogoče je tokrat močnejša in daljša, ni pa nekaj novega. 
Naloga premagati jo ni nova. 
Tudi pri tem bodimo odločni in optimistični.

Predsednik Republike Slovenije dr. Danilo Türk in predsednik Republike Hrvaške dr. Ivo Josipović sta se udeležila srečanja županov Istre, poslancev in gospodarstvenikov iz Slovenije in Hrvaške, ki je potekalo pod njunim pokroviteljstvom.

Upam, da bo današnje srečanje priložnost, da začnemo skupaj razmišljati o teh rečeh. 
Verjamem, da je med vami veliko takih, ki ste o teh vprašanjih razmišljali sami ali v družbi svojih poslovnih partnerjev in prijateljev. 
Čas je, da o tem razmišljamo tudi čedalje bolj kolektivno, čedalje bolj skupaj, čedalje bolj organizirano in morebiti bo iz tega srečanja izšla še kakšna pobuda za naprej.

Kot predsednik republike danes ponovno, v tem simbolnem trenutku in s tega simbolnega trga pozivam vse v Sloveniji k bolj odgovornemu, bolj resnemu, bolj premišljenemu dialogu. 
Ne smemo dovoliti, da bi nam težave, ki jih doživljamo, ali mnenje o sogovorniku vzeli sposobnost razumeti pomen socialnega dialoga ali zaupanja vanj. 
Bolj moramo poslušati drug drugega. 
Brez poslušanja ni dialoga. 
In danes je socialni dialog bolj potreben kot kdajkoli doslej. 
Zato pozivam vse socialne partnerje, vlado, sindikate, delodajalce, civilnodružbene organizacije in vse druge udeležence, da okrepijo prizadevanja za dialog, predvsem za socialni dialog. 
Loputanje z vrati in grožnje nas ne vodijo naprej. 
Opuščanje zaupanja v našo sposobnost za dialog je naša največja nevarnost. 
Samo z dialogom, samo s prizadevanjem za skupne rešitve in nikakor vztrajanjem na lastnih okopih lahko najdemo dobre rešitve za naše probleme. 
Samo po tej poti nastanejo take rešitve, za katere se čutijo odgovorni vsi udeleženci, rešitve, ki imajo potrebno verodostojnost in zagotovljeno uresničevanje. 
Samo dialog nas bo pripeljal do prave strategije za naprej.

Predsednik republike dr. Danilo Türk je v petek, 9. julija 2010, izdal ukaz o postavitvi dr. Roberta Kokalja za izrednega in pooblaščenega veleposlanika Republike Slovenije v Arabski republiki Egipt.

Boštjan Lajovic, svetovalec predsednika Republike Slovenije za odnose z javnostmi

