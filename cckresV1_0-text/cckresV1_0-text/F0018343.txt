POTUJOČE GLEDALIŠČE FRANCIEJA BRADYJA

V svojem najnovejšem romanu Zajtrk na Plutonu (Breakfast on Pluto, 1998), postavljenem v sedemdeseta in osemdeseta leta glam rocka, je McCabe svoji preizkušeni prvoosebni mešanici neprizanesljivega črnega humorja in globoke življenjske tragike dodal novo, eksplozivno sestavino: nestabilno spolno identiteto. 
Junak(inja) romana je namreč Paddy Pussy, travestit in moška prostitutka iz irskega mesteca Tyreelin, ki so mu usodo zapečatile konvencionalne irske sojenice nesrečnega otroštva. 
Paddy je namreč župnikov nezakonski sin, ki je odraščal v neurejeni rejniški družini, se tesno navezal na prijatelje, Irine »operativce«, ter odšel srečo in pravo mater iskat v London. 
Svojo življenjsko zgodbo skuša po psihiatrovem nasvetu spraviti na papir, to pa počne precej nelinearno, s številnimi časovnimi preskoki, ki so za bralca pričevanja tega nezanesljivega pripovedovalca, nov izziv. 

