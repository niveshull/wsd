Moji stari mami, mamiki Angeli Frece,

Do tretjega dogodka, ki je Irino življenje postavil na glavo, pa je prišlo po naključju, in sicer takrat, ko jih je štela že osemindvajset. 
Po osnovni šoli ni napravila nič. 
Medtem ko so njeni vrstniki marljivo sestavljali svojo prihodnost in se v pričakovanju neznanskih dosežkov zadovoljevali že z najneznatnejšimi, pokali od napuha ali pa se navajali trajno živeti z neozdravljivimi razočaranji, je drobec za drobcem izpopolnjevala tehniko spanja in do zadnjega grižljaja postrgala vse, kar so ji naložili na krožnik, kar je našla ali kar je ukradla. 
Zato je postala debela, ampak tako kot pri zdravih živalih je bila njena rejenost privlačna in ni je motila. 
Včasih jo je nejasno vznemirila luna. 
Tako je ob ščipu nekje izmaknila denar in z njim sestri za rojstni dan kupila šest akvarijskih ribic. 
Kitajske krape. 
Eden od njih je pri priči zbolel, postal je pegav, in ko so mu črne pege zalepile usta, da ni mogel več žvečiti, ga je Irina mama poparila s kropom in zabrisala trupelce v školjko: menila je, da je bilo to dejanje usmiljenja. 
Ira je za njim spustila venček, spleten iz vijolic: pokop na morju. 
Potem je sedla na školjko in rešila križanko. 
Bila je dober ugankar. 
V vsakdanjih pogovorih povsem nekoristna pravila, po katerih se je treba lotevati križank, teh specialnih in vase zaprtih vesoljstev, polnih komaj verjetnih besed (kakršni sta, denimo, pretuhtanost ali vsezaverodomcesarstvo), so bila dokaj podobna njenim lastnim metodam orientiranja v svetu. 
In šele pod sedemnajst vodoravno se ji je posvetilo, da sta ji starša nadela ime po rimski boginji jeze. 
To jo je resnično pogrelo. 
Zdelo se ji je, da bi se spodobilo, ko bi ji kaj tako lepega sama povedala. 
Da bi se pomirila, se je zazrla skoz okno kopalnice in videla, da zunaj sije sonce, in pomislila, da najbrž tako mora biti, saj se sicer ljudje ne bi vsakokrat toliko obregali ob dež, in (ker so z bližnje ranžirne postaje odmevali grleno levje predenje dizelskih lokomotiv, hripavi stoki zavrtih koles na tirih in zamolklo butanje odbijačev, ko so železničarji sestavljali vagone v vlakovne kompozicije) da od tisočev, morda milijonov vlakov, ladij, avtobusov in letal, ki se vsak dan znova zapodijo okrog zemeljske oble, le redki ne prispejo na cilj, in da se, relativno vzeto, malokomu zgodi, da bi ostal zasut pod ruševinami potresa: in zato, si je rekla, je krivično, da so bile v njenem življenju do zdaj za mejnike le smrti. 
Prisegla si je, da v njeni navzočnosti ne bo poginila nobena zlata ribica več. 
Ampak že naslednjega dne je najmanjši od preostalih petih krapov začel kazati znake bolezni, tančicam podobne plavuti in rep so se mu sprijemali v mrenasto štreno in na njegovih prsih so se pokazali madeži, kakor da bi ga popopral. 
Ira ga je iz akvarija pretočila v drugo posodo, da se okužba ne bi širila, potem pa je s švicarskim nožem vlomila k vdovi, ki je v visoki zastekljeni omari v kotu dnevne sobe hranila pokonci postavljen par lovskih pušk, spomin na moža. 
Od tam je k porcelanastemu jušniku, v katerem je plaval bolnik, pretihotapila nabito dvocevko. 
Udobno se je namestila v rustikalnem gugalniku, se do pasu zamotala v kockasto volneno odejo, se čez rame ogrnila s kvačkanim pledom in poprek čez kolena položila na strel pripravljeno šibrovko, da mama in sestra v svoji privrženosti evtanazijam ne bi mogli do ribe. 
“Samo preko mojega trupla,” je rekla in to so bile prve nedvoumne besede, kar sta jih kdaj slišali iz njenih ust. 
Ne da bi zatisnila oči ali vstala in šla na stranišče, se je zložno gugala in prežala več dni. 
Najteže je bilo ne zaspati. 
Čutila je, da ima namesto morja pod vekami steklo. 
Ker ves ta čas ni zaužila ničesar, je njeno salo začelo kopneti in tako je postajala iz dneva v dan bolj podobna vsem drugim ljudem, zaradi šoka, s katerim se je morala ob tem sprijazniti njena presnova, pa so ji obledeli lasje. 
Postali so peščeno plavi in njena koža je zadišala po trpkih rožičih. 
Mama in sestra sta oklevali, ali naj pokličeta policijo (to bi pomenilo škandal), psihiatra (to bi pomenilo javno sramoto), zasebnega zdravnika (to bi pomenilo stroške) ali nikogar (in to sta nazadnje resnično storili). 
Z vasi je kakor odred konjenice privihrala Irina oma z usnjenimi kovčki, ki bi zadostovali beguncu v večletnem pregnanstvu, in tako, kot je splošno v navadi, kadar se v družinah kaj grozno zaplete, so se trije rodovi žensk potem z nadpovprečno natančnostjo in na videz hladnokrvno od jutra do večera posvečali gospodinjskim opravkom. 
Sredi maja so vlagale sadje in pobelile strop na podstrešju. 
Med sabo so se menile s narejeno vedrimi glasovi. 
Po tednu dni pa se je med podboji vrat, za katerimi je Ira bedela nad ribo, pojavila kakor moški visoka, plečata petdesetletnica s pordelimi zidarskimi dlanmi, oblečena v tvidast jopič z usnjenimi zaplatami na komolcih in obuta v pošvedrane mokasine. 
Kadarkoli je napravila korak, sta na teh čevljih pod težo njenih stopal popustila kak šiv ali dva. 
Ogorčeno je sopla zaradi klimakteričnih vročih valov, ki so plimovali čez njeno ogromno telo, in z ramami se je komaj spehala skoz vrata. 
Prišla je zahtevat nazaj svojo puško. 
Ira ni bila videti tako razpoložena, da bi jo bila pripravljena vrniti. 
Tedaj je velikanka ponesla svoj grdi obraz bliže h kitajskemu krapu, ki je z dna jušnika z usti mukoma pobiral drobne kamne, da mu ne bi zarastla, in začudeno rekla: “Ta riba bo živela.” 
“Verjemite mi, na te reči se spoznam,” je čez ramo pokimala Irinim mami, sestri in omi. 
Zatem se je ne neprijazno, a malce nejeverno zastrmela dol k Iri.

Nekaj minut je bilo slišati samo krapa, ki je rudaril pod vodo.

Sčasoma je dognala, da jo lahko za več dni sámo pusti v rastlinjaku, ne da bi se zato kuncem kaj slabše godilo (Ira si je v slami, s katero sta jim postiljali, razgrnila spalno vrečo in se nič več ni vračala k mami), da pa je popolnoma neuporabna pri pogajanjih z obrtniki, ki so obnavljali mali lokal ob polkrožnem trgu v starem mestnem središču, v katerem bo prva od prodajaln nastajajoče široko razpredene mreže Imperija. 
Arka, jo je krstila Gospa, s steklenico šampanjca. 
Šlo je za čokato, vase zdruznjeno hišo. 
Njen portal iz peščenca je bil okrašen s kipi žensk v narodnih nošah, ki so bile takrat, ko so jih postavili tja, na pogled tako žive, da so jih lakomni mestni golobi že od prvega dne obletavali v strnjenih jatah in jim poskušali s kljuni z razgaljenih prstov in nosov odščipniti kose mesa, hoteli so jim izkopati oči, zato je bil vhod v trgovino dve stoletji pozneje s kraterji posejana lunarna pokrajina, rdečelične, postavne kmetice pa so se spremenile v nebeške prikazni predano trpečih kristjank, mučenic prave vere. 
Znotraj so med masivnimi nosilnimi stebri in pod opečnatimi oboki potekala prenovitvena dela ali pa naj bi vsaj potekala, vendar so največkrat le zacinjeno vedro z utrujeno vodo in nekaj osamljenih vreč cementa kazali na to, da bodo v tistem prostoru že v kratkem živele živali. 
Nekdo bi moral obrtnikom dodobra napeti levite ter jih priganjati k delu in to nalogo bi hočeš nočeš morala opraviti Ira, saj je bila Gospa še preveč zaposlena z najemanjem bančnih kreditov. 
Vendar ni stavbarstvo Ire nikoli zanimalo niti je še niso zanimali drugi ljudje, če niso tako kakor v njenih sanjah in morah nastopali v zgodbah o mačkih in psih. 
Ko je prvič stopila v Gospejin lokal, ni doživela nikakršnega déja vu (ni si rekla, to hišo od nekdaj poznam in vem, da bom v njej lahko srečna) niti, če smemo tako temu reči, jamais vu (ni si namreč dejala, nikoli nisem videla česa podobnega niti ne bi verjela, da lahko kaj podobnega v svetu nespečnih obstaja, vendar vem, da je bilo ustvarjeno nalašč zame in da mi od nekdaj pripada), ampak preprosto rien vu, otopelo brezbrižnost, tako kakor zmerom. 
Z njenega zornega kota se s tem, da je postala Gospejina desna roka, ni nič spremenilo. 
Vsi prej našteti občutki (le da nazadnje ni ostalo samo pri občutkih, ker so prerasli v neomajno gotovost) so se v Iri začeli prebujati dosti pozneje in silno počasi, ko pa so se izoblikovali do konca, so tako njo kakor druge osupnili s svojo močjo. 
Ampak za zdaj jo je bilo treba šele nekako podkupiti, da bi nadzorovala početje soboslikarjev in inštalaterjev. 
Gospa je brž našla rešitev. 
Ubrala je bližnjico do Irinih možgan. 
Podarila ji je hrčka v kletki z vrtljivim kolesom, hrčka in kletko pa postavila v Arko med delavce. 
Tako je Ira tam prebila dolge ure, ne da bi se pritoževala ali se dolgočasila, pitala zlato in belo živalco, ki ji je jedla iz rok, ter jo učila novih gimnastičnih trikov, mojstri, ki so verjeli, da se Ira med njimi mudi zaradi njihovih pogodbenih norm, pa so se zato sukali malce hitreje, kakor bi se sicer. 
Potem je Iro začelo jeziti, da je v bližini Marinove kletke grdo razmetano, in prisilila je obrtnike, da so počedili kak kvadratni meter ali dva tal okrog nje. 
Kmalu pa je tudi to ni več zadovoljilo, postajala je čedalje bolj zahtevna in neprizanesljiva in tako se je red iz osrčja lokala, kjer je Marino noč in dan tekal v kolesu, ne da bi kdaj kam prišel, širil v kote, na stene, podboje in strop. 
Prodajalna se je zableščala v svežem beležu in polirjeva žena je pomila brezhibno zakitano izložbeno okno, da je kakor diamant postoterjalo sončeve žarke. 
Hitreje ko je hrček poganjal svoje kolo, hitreje so delali mojstri, in trgovina je bila nared za primopredajo kak teden pred rokom. 
Gospa si je mela dlani in bila je ponosna na svojo zvijačnost.

Ko pa je osemindvajsetega avgusta 1991 zjutraj sunkovito zavrla svoj opraskani opel karavan z vdrtimi blatniki, zadaj zatrpan z zbezljanimi kunci, na tlakovcih pred razžrtim portalom in odtopotala skozenj v Arko, ki jo bo za stranke slovesno odprla popoldne, jo je pogoltnilo jezero črne teme: železna roleta pred izložbo je bila še spuščena: tema kakor v rogu in iz sosednje picerije pridih peteršilja, olivnega olja in česna. 
Izkazalo se je, da so obrtniki, ki proti koncu že niso več mogli dohajati neutrudnega hrčka, prehitevajoč sami sebe pozabili v stene montirati kakršnokoli stikalo za luč.

Llewelyn-Jonesa rdečelaske načeloma niso privlačile. 
Ko jih je v ducatih srečeval na ulicah rodnega mesta, ki so dišale po granitu, čolnarskih privezih in ribah, se mu je zdelo, da njihove grive niso res njihove. 
(“Izza škrlatnih kodelj,” je med njunim zadnjim srečanjem poskušal pojasniti polkovniku, “kuka bled in koničast obraz; nekakšna živalca prebiva v brlogu, spletenem iz rdečega protja, vendar protje ni del zveriničinega telesa. 
Generaličini lasje pa so bili njena duša. 
Kot da bi v njej plamenelo. 
Kot da bi bili njeni kodri ognjeni jeziki, ki buhtijo iz terakotne žerjavnice njenega lica. 
Za njenim rjavim obrazom je gorel divji kres. 
Njeno lice v kontrastu s temnomodro ogabo na njeni razgaljeni roki – ni moškega, ki mu ob tem ne bi vstal. 
Zato ste celo vi morali reči: recite, kar hočete, ampak zares seksi baba mora biti tudi malce nagravžna. 
Celo vam, ki ne razmišljate z jajci, se je zdela omamna.”) 
Kadar je poslej diplomata pestila nespečnost, z notranjščine svojih trdno zatisnjenih vek ni mogel izbrisati generaličinega lika, podobe generalice z božjim imenom, ki ga je Filip pozabil v trenutku, ko je napravil križ čez povest, zato je pustil službo pri Združenih narodih in se na lastno pest odpravil po njenih sledovih. 
Iskal jo je dve desetletji. 
Z obrazom navzdol v suhem listju med ščurki na podih tovornih vagonov – vlaki so brez postankov drdrali po tračnicah med plantažami znamenitih ledenih limon, ki so uspevale le na tistem otoku in katerih lupine so Indijanci uporabljali kot ogledala – ter nazadnje peš se je po asfaltirani cesti, svetlejši od nebesnega svoda nad njo, prebil do puščavske planote pod strmimi hribi na severu, skopo poraslimi s prašno brnistro.

Erzulíe je nepopustljivo otresala s štrenami las.

Septembra 1995 je bilo dokončano upravno poslopje Imperija. 
Imelo je enaindvajset nadstropij. 
Irina pisarna je lepa, ampak večinoma prazna ležala v najvišjem od njih. 
Gospa jo je imenovala za podpredsednico podjetja. 
Od tedaj do aprila 1999 so njegov osnovni kapital, dividende in število dejavnosti, s katerimi se je podjetje ukvarjalo, nezadržno naraščali, ne nazadnje zato, ker se je Gospa brez sprenevedanja okoriščala s pridobitvami sodobne tehnologije vključno s svetovnim medmrežjem. 
Takoj ko je marca 1992 Babilonski stolp odprl svoja vrata, je prek modema povezala novi lokal s tedanjim sedežem v Arki. 
Vendar oskrbnice živali, ki si ni pustila soliti pameti, če je razprava nanesla na to, kaj in kakšna je miš, dolgo ni mogla pretentati, da bi se poskusila dotakniti priprave, o kateri ji je kljub otipljivim nasprotnim dokazom zatrjevala, da je prav tako miš, in aranžerka Erzulíe se iz načelnih razlogov ni marala spraviti z mislijo, da je delo več tednov lahko utelešeno v tri in pol inčni disketi, ki nima nikakršne omembe vredne zunanje podobe. 
Obe sta se kakor levinji upirali temu, da bi ju potlačila za računalnik. 
Ko je Gospa Iri hinavsko predlagala, naj mu vendar nadene ime, misleč, da bo to pomagalo, je bila deležna pogleda tako globokega zaničevanja, da se je celo ona zamislila nad njim. 
Tako sta v Imperij vstopili dvojčici Marga in Greta.

“Ne v Muci. 
V Muci se po novem ne sme več kaditi.”

“Tisto, kar me razjeda, namreč ni dolgčas,” je zavzdihnila druga. 
“Bog ve, da sem se ga v službi navadila. 
Ubija me ura, ki se ne premakne nikamor.”

“Kako naj se torej vsaj sama spoštujem?” je vzkliknila Marga.

“Petnajst več jih imam kakor ti,” jo je brez nasmeška opomnila druga. 
Bila je višja od Marge in mršava. 
Kljub sopari v Vukovarju ni odložila temnega jahalnega plašča na pole, prek katerega oramja je v debele volnene plasti nakopičila ruto. 
Tako kakor plašč je tudi barva njene rute oznanjala, da ženska žaluje. 
Mogoče za sabo. 
Njena koža je bila prosojna in neelastična kakor povoščen papir, toda tam, kjer bi se skoznjo morale risati žile, je zijala praznina. 
Skoznjo si lahko videl mizo in zrcalo na steni za njo. 
V ogledalu ni bilo nikogar. 
Pila je bloody Mary.

“Seveda niso govorili ničesar. 
Nikomur se ni zdelo vredno, da bi ubožico Margo opravljal.”

Tretja je rekla: “Ampak Marga je zmerom verjela, da ji sodelavci mečejo polena pod noge.”

“Tako globoko sem padla ...”

“Tudi jaz kradem,” je vstran rekla steklena vampirka. 
“Petstotaka, ki si ga vzela Margi, nimaš več. 
Ne žeparim zato, ker bi bila lačna. 
Pokojnino dobivam, ampak v meni je steklo iz enega kosa namesto krvi in sedemindvajset različic pasjanse mi ne zadostuje, da bi se strlo.”

Erzulíe je rekla, nobene pravice nimaš privihrati tja, kjer je moje ležišče na pultu, in se kakor risa zaganjati vame. 
Kjer je moje ležišče, je dom.

Rekla je, tista zraven.

Nič evo. 
Saj nikoli ne sanjam o tem.

Pretrdo jo privija, je povzdignila glas.

Potem pa je majhen in trd kakor krušna drobtina stal v panoramskem dvigalu, ki se je spuščalo vzdolž vrtoglavo visoke zunanje stene šesterokotnega atrija v upravni zgradbi Imperija.

To je naša najstarejša trgovina, je nekoliko obotavljaje se rekla Gospa in ga za roko povlekla v polmrak pod oboki; nič več ne prinaša zaslužka in samo sentimentalnost nam brani, da bi jo zaprli. 
V Arki je kaos razstavljene robe dosegel vrhunec. 
Na pultu je leže na trebuhu počivala najčudovitejša ženska, kar jih je Filip kdaj videl. 
Med zobmi je stiskala črnega petelina, ki mu je bila pravkar pregriznila žilo, in njegova kri je kapljala v plitke skodele, v katerih so bile z voskom pritrjene sveče. 
Petelinova kri je bila temnomodra in Filipu se je ob svečavi zazdelo, da so slepe oči lepotice rumene kot suho zlato. 

“Povedal mu je vse o cmokanju, mlaskanju in riganju.”

Tedaj je Filip stopil pred Gospejino obličje, da bi tam poiskal pomoči in tolažbe.

Zaokrožila sta drug okrog drugega kakor rokoborca, ki si pred spopadom ogledujeta nasprotnika.

“Mar nisem pravkar položil poslednjega?” se je zgrozil. 

In čeprav ga ni zlepa nič ganilo, je ob tej možnosti stokal in škrtal z zobmi.

Papa Legba, kje so tvoji otroci?

“Nisi me spoznal,” mu je rekla. 
“Pa sva bila sošolca.”

“Pa saj si prišel,” je rekla Ira, “na deseto. 
Le da mene takrat ni bilo.”

Ira se je odgnala z Erzulíjinega ležišča, doskočila je na obe nogi, razkoračena, bližala se mu je, preteče bližala, krzneno ogrinjalo ji je nihalo okrog bokov kot zvon, zagrnil ga je vonj po vaniliji in rožičevi potici, trpek kot lek.

Stala je pred oknom v Gretini kuhinji in pritiskala trtico ob radiator pod njim. 
Zunaj je svetilo sonce, okrog vogalov pa je zavijala burja in jih brila s čekani.

Erzulíe je mahoma hlastnila po dolgi kači papirnih kozarcev, zavarjenih v plastičnem črevu, in jo migetajočo zabrisala Iri pred noge.

“Erzulíe!” ji je Marga ukleščila prste, s katerimi je slikarka krcala Iri pod nosom, v trden prijem med dlani; ali pa je bila mogoče Greta.

V takem vse prej kakor radostnem vzdušju je morala Erzulíe na polstena pokrivala za računalniške miške kakor trotamoro zoper nagajive duhove s križnim vbodom vesti besede: “Ljubo v službi, kdor jo ima.” 
In zato je trpela. 
Nikdar prej ji ni bilo treba ravnati proti svoji slikarski presoji in šele ob tem so se ji razodele vse nevarnosti njenega poklica. 
Ker ni mogla prenašati kiča, ga je kakor skeleče ščemenje občutila v vsakem živcu svojih zob. 
Kljuvalo je, dokler ni bolečina prevpila razuma, ki ji je dopovedoval, da je tudi slab okus politična svoboščina. 
Včasih se je s šivanko zbodla v kazalec in takrat je nabreknila kaplja krvi. 
Včasih, kadar je bilo bolečine preveč, se je počutila tako nerazumljeno; takrat je zavidala manj izbirčnim od sebe. 
Teh nič ni oviralo, da bi se zbirali v trope.

“Zares seksi baba mora biti tudi malce nagravžna.”

Po sedemsto devetdesetih dneh so v Imperiju pogrešili Gospo: “Bila je med nami,” so rekli, “in zdaj je ni več.” 
Našli so jo v konferenčni dvorani, kjer je počasi obračala karte. 
Tisti, ki so jo prišli poklicat, so odreveneli na pragu dvorane, ker jih je presenetila Gospejina zunanjščina, ob kateri so doumeli, zakaj je toliko časa ni bilo na spregled, in presenetilo jih je toženje minevajočih sekund, ki so se med stenami brez kronometrov roteče oglašale v jezikih živali, rastlin in ljudi ter ponikale v prazno. 
Gospa se je razlezla v širino in zrasla do stropa, da se ni mogla ganiti s stola. 
Bila je velika in bela kot kit. 
Ni bila videti vesela ne žalostna in ni se spraševala, zakaj so jo vsi pozabili. 
Pred njo je bilo z licem navzgor v štirih vrstah razprostrtih štirideset kart, po čemer so uslužbenci podjetja prepoznali Napoleonovo pasjanso, ki se le redko izide in ki se je Gospe v dveh letih, treh mesecih in dvajsetih urah ni posrečilo končati. 
Vse kraljice so bile na zabavi in vsi kralji v grobu. 
Kakor vinjete obrobljeni pikovi asi, rdeči kari in križi so obrnjeni na glavo odsevali v zglajenih senčnikih stropnih svetilk. 
Gospa sama ni mogla verjeti, da je preteklo že toliko časa. 
“Že mogoče, da mi je manjkalo družbe,” je rekla, “vendar sem se je tudi odvadila.” 
Namrgodila se je, ker so jo vznemirili, in z mrščenjem čela zahtevala, naj je tudi v prihodnje ne motijo. 
Oni pa so jo potrebovali. 
Nazadnje so z njo sklenili kompromis. 
V procesiji servirnih vozičkov so ji pripeljali razkosanega pečenega vola, grmade neoluščenega riža, zelenjave in pečenih banan pod srebrnimi kupolami ter več kotlov kave, da se je odteščala, strojček za namizni tetris in nekaj pisanih mobitelov, ki jih je pospravila v žepe na rokavih in hlačnicah svetle safari obleke, v vsakega en telefon. 
Prek teh se je poslej sporazumevala s svetom, ostala pa je v dvorani, ki so ji rekli predsedniška, in je pazljivo polagala igro, ob kateri se je véliki cesar zasitil izgnanstva, da je na skrivnem jemal arzenik in od njega umrl, ker na kartah desetica neogibno sledi devetici, nikdar srčevi dami ali karovi dvojki, ker se podobe na njih ne spreminjajo in ker jih je treba iz stolpca v stolpec prenašati po togih, malone neizvedljivih pravilih, ne da bi premišljeval. 
Tajnice so Gospe v podpis nosile listine, dričajoč po kolenih, in v sobi, iz katere ni našla dovolj velikega izhoda, se je enkrat tedensko med posmehljivim hreščanjem dolgorepih papig pogovarjala s predstavniki tiska, ki jim je zaupala, da se je umaknila v samoto zato, ker je ugotovila, da so vse usode v vesoljstvu ena in ista povest, ki jo pozna že na pamet, ob tem pa so jo nehale zanimati podrobnosti, po katerih se življenja na prvi pogled razlikujejo. 
Zahomotala se je v široko, globoko in belo tišino duha, za kakršno bi bili bralci ezoteričnih priročnikov tistega leta v knjigarnah pripravljeni dati milijone. 
Ko je marca zaslišala tuja vojaška letala, je trdila, da ne ve, kaj pomeni grgrajoče, vampasto rohnenje, ki je zvenelo tako monotono, da si si zlahka naslikal leteče trdnjave, kako vse letijo na isti višini, in se je njihov srhljivi zvok zdel, kot da nad njim ni ničesar, ker je bil raven kot streha, ploščata železna pokrovka, betonska terasa, ki sega od roba do roba obzorja, popolnoma ravna. 
Kar se raznolikosti glasov tiče, je imelo ameriško bojno letalstvo v tranzitu domišljijo cestnega valjarja. 
Ampak tudi njegovo grmenje se je tako kot vse drugo usipalo zviška skoz večjo in globljo tišino, ki je bila nad Gospo, poleg nje in v njej, vsi glasovi so padali skoznjo kot debele in goste snežinke, ne da bi se je dotaknili, jo zaznamovali, obarvali, ranili ali načeli. 
V svoji osami se je čudila samo neubogljivosti kart in je v odmorih med izjalovljenimi pasjansami z elastiko iz svojih spodnjic vozlala perfekcionistične mačje zibelke. 
Nikoli ni nikomur ničesar obljubila niti prerokovala. 
Edini zvok, za katerega se je včasih še zmenila, je bilo brenčanje telefonov na njenih kolenih.

Oma pa je milo smehljala.

Sanjala sem, ji je povedala Ira, da bo Arko raznesla podtaknjena bomba. 
Sanjala sem jasno, kakor da prebiram zgodbo. 
V mojih sanjah ni bilo nobenih nelogičnosti, nobenih poljubnih zasukov. 
Znočilo se je in samo Erzulíe je ostala v pisarni. 
Zazvonil je telefon. 
Moški na oni strani žice je imel tuj naglas.

“Vraga razumete,” je rekla. 
“To me jezi, da še zmerom razmišljam o svojem očetu. 
In pri tem eskadrilje, ki nanj iz prevzetnosti sipljejo kazen, najbrž nimajo nič. 
Noseča sem, jaz pa še zmerom razmišljam o svojem očetu; mogoče zato, ker ne ve, da bo dedek. 
Po rusko razmišljam, v jeziku, ki mu ni bil neznan, z besedami zgodb, ki jih nikdar ni čital, če ne štejemo ene, pa tudi za tisto bi bilo morda bolje, ko je ne bi. 
Takole razmišljam: poglej si, moj batjuška, koliko truda in beljenja glave zaman – pa nazadnje pogledaš in vidiš človeka. 
Gara kakor črna živina, spletkari in tuhta, ne vzame si časa, da bi se pražnjega kruha pošteno najedel, skratka, dela ti, batjuška, dobro in húdo, pa se vendar takrat, ko polaga račune, izkaže, da je vse žive dni le stopical na mestu. 
Tako premišljujem. 
Mar mi ni, da bi človek znorel?”

“Blišč,” reče Gospa in malce zacmoklja.

Ni bil človek, kakršnega bi si izbral za zaupnika. 
Čeprav ob nobeni priložnosti ni pozabil poudariti, da je študent, in bi moral biti potemtakem najmlajši med trojko, jih je kazal vsaj petdeset. 
Najbrž je spadal med tiste ljudi, katerih prevejani videz se z leti ne spreminja kaj dosti: takoj po otroštvu so starci. 
Nosil je hitlerjevske brke, njegova lica so bila vdrta, usnjata in porjavela od tobačnega dima, brazdi od nosa do ust poglobljeni, pripisal bi mu, da je v tem ali onem podjetju vratar ali kurir ali vzdrževalec fotokopirnega stroja, nekakšen tak, ki se pri delu bolj malo pomuja, narahlo ga daje na zob in veliko opleta z jezikom; kaj dvoumnega zakliče za vsako kiklo, pri teh pa po zaslugi svoje gobčnosti žanje presenetljive uspehe. 
Ampak vse to se je dovolj ujemalo z ustaljeno predstavo o Turkih, da Filipa ni vznemirjalo. 
Živčen je bil zaradi nečesa drugega. 
Od trenutka, ko so se spoznali, se je vodič obnašal, kakor da je Ira zrak, njega pa je posvojil. 
Kakor sokol je prežal na vsako njegovo reakcijo.

“Zelo jim je odleglo, ko so izvedeli, da bodo njihove mačke preživele katastrofo. 
Mogoče bi mi jih, ko bi bila res nesramna, dajali zastonj.”

Carinik je otrpnil: tako zelo otrpnil, da je preslišal celo kopensko stevardeso, ki se ji je nedaleč stran posrečilo iz rok spustiti zvrhan pladenj kozarcev, keramičnih skodelic in steklenic z gazirano pijačo.

Odkar si je začel zdraviti živce, je bil Kemal Çilit ob glasovih s plaže razdvojen. 
Do prvega obiska pri psihiatru jih je seveda sovražil in čeprav to ni bilo prijetno, je bilo vsaj preprosto: njegova čustva so bila pregledna, bi se dalo reči. 
Oprezal je izpod zatrepov in čakal, da ga bo kak posebno rezek vrisk zbodel v ušesa, da bi si nato smel dati duška s preklinjanjem v brado. 
Ampak potem ko se mu je obrnilo na bolje, je skrenil s preme poti. 
Poskušal si je dopovedati, da bi mu morala biti nezajezena vitalnost, ki se je prekopicevala in gomazela ob morju, pravzaprav všeč. 
Ni se hotel zadovoljiti zgolj s strpnostjo: rad bi se prepričal, da je deška nebrzdanost zgledna.

Do tod vse lepo in vse prav: Çilitov terapevt je bil ponosen na razvoj svojega oskrbovanca. 
Posebej si je zabeležil in pohvalil njegovo izjavo, po kateri naj bi bili današnji otroci v bistvu geniji, ki jih gre občudovati: kajti zgolj za to, da se s tramvajem ali peš prek križišč s semaforji iz predmestij napotijo na oddaljeno plažo, morajo poznati ter pametno uporabiti več informacij, kot jih je bil v svojem življenju v miru skriptorija nakopičil srednjeveški učenjak. 
Ampak kaj, ko se je carinikova praksa kriče razlikovala od njegove teorije. 
Kopališče je bilo namreč kljub vsemu predaleč, da bi med vikom, s katerim ga je čedalje bolj enačil Kemal Çilit, mogel razbrati posamične stavke. 
Manjkala je artikulacija, bilo je brezoblično žuborenje falcetov, vpitje zaradi samega vpitja, ki mu ni znal iztrgati smisla. 
Celo če je Çilit prestregel kak zlog ali dva, je šlo za izraz iz mladostniškega žargona, po katerem se najstniki vseh dežel in vseh dob poskušajo razlikovati od staršev, ne da bi se jim bilo treba obenem odpovedati uniformiranosti, ki jim daje samozavest in jih hkrati pomirja. 
In zato, ker je pogrešal njemu poznane in jasne besede, je uradnik v razgrajanju mladih vsak dan razločneje slutil zametke prihodnje nepokorščine redu ter obče priznanim pravilom vedenja. 
To ga je, razumljivo, plašilo. 
Ker pa se je še zmerom poskušal sprijazniti s stanjem, je napravil najusodnejšo napako od vseh. 
Začel je iskati pomen onkraj tistega očitnega v zvokih pristankov in vzletov letal. 
V šklepetanju dvigal. 
V enoličnem drdranju prometa. 
V pnevmatskih kladivih na cestah; seveda zaman. 
Vse te stvari so bile že po svoji naravi močno neverbalne. 
Mogoče je spričo načel, ki si jih je predpisal, tisoč devetsto devetindevetdesetega res laže prenašal soseščino plaže kakor v letih predtem, zato pa so ga druge stvari, na katere je prenesel svojo nevrozo – in pri tem ne kaže zanemariti siren intervencijskih vozil – s svojim oglašanjem še huje kot prej obnorele.

Še danes leži, čakajoč.

“Se glede na neizbežno sploh splača načrtovati novo požrtijo?” jo povpraša tatica.

“Pravijo, da se je dobrodejno pogovarjati z njim in obujati bajke o minulih časih ter o časih, ki bodo.”

“No, in kaj so počeli?”

Koščena postava v črnem ogrinjalu in nekakšnim kmetijskim orodjem čez ramo je spet zamajala z lobanjo.

