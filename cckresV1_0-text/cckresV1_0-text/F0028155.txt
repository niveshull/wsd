Odnos do financiranja, naglašajo organizatorji, je tudi odnos do slovenske manjšine. 
Takšno ravnanje gotovo ne sodi v evropsko kulturo. 
Diskriminacija presega vse meje. 
Pri tem pa zlasti izstopata pokrajinska sveta v Trstu in Vidmu, ki v duhu skrajno desničarske politike povsem zanemarjata Slovence. 
Deželna uprava, navajajo organizatorji, bi manjšino rada potisnila v nekakšno kletko, prek znanega Inštituta za Slovence v Italiji pa bi rada neposredno vodila manjšino, kakor ji pač ustreza.

Sherpa

Kustodinje in kustosi Pokrajinskega muzeja v Murski Soboti, v.d. direktorja Irena Šavel, Janez Balažic, Branko Kerman, Nataša Konestabo in Metka Fujs, so včeraj na tiskovni konferenci predstavili v minulem letu pridobljeno gradivo, ki je tudi na ogled. 
Med drugim jim je uspelo odkupiti imenitno in dragoceno poznogotsko leseno tablo, na kateri je naslikana Marija z Jezuščkom v naročju, izvira pa verjetno iz druge polovice 15. stoletja in jo je delno preoblikoval neki mlajši slikar v 17. stoletju. 
Povzeli so rezultate lanskih obsežnih arheoloških izkopavanj in omenili, da v zadnjih letih kulturna politika zagotavlja znatnejša sredstva za pridobivanje in zbiranje muzealij, kar je temeljno poslanstvo muzejev.

