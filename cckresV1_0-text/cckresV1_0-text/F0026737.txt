Kljub zadržkom zaradi omenjenih dejavnikov bomo morali največ časa loviti v jesenskem obdobju prav z ličinkami, in sicer večinoma s tako imenovano tehniko prostega plavanja. 
Angleži jo imenujejo dead drift. 
Pri tej tehniki ponazarjamo ličinke žuželk, ki jih je vodni tok odtrgal iz njihovega skrivališča ter jih nemočne nosi naokoli. 
Seveda so tiste, ki prosto plavajo v toku, slastna hrana ne samo lačnim lipanom, temveč tudi drugim ribam. 
Pri taki tehniki svojo muho ponudite malo poševno po toku navzgor in jo pustite, da potone v lovno območje. 
Med tem načinom lova lahko uporabljate indikator prijema, ki ga poljubno prestavljate po predvrvici gor in dol, glede na zahteve (potrebe) ribolova. 
Mali plavajoči pripomoček različnih oblik ima dve funkciji. 
Prva je, da pokaže prijem lipana, druga pa, da drži ličinko v lovnem območju, v našem primeru tik nad dnom, in se ta ne zatika za ovire pri dnu. 
Muho morate voditi s hitrostjo vodnega toka, kar pomeni, da se ne sme gibati hitreje zaradi razenja vaše muharske vrvice po gladini. 
To boste preprečili s premeti ali dodajanjem vrvice. 
Pri tem načinu ribolova bomo dodali kakšno kroglico svinca kot dodatno obtežitev, lahko pa tudi zelo težke ličinke.

»Leta, ki nas prehitevajo, beležijo čas, naše delo, naše uspehe in neuspehe. 
V jubilejnem letu delovanja RD Radgona pa lahko za hip ustavimo čas, da se zazremo v leta, v katerih smo skupaj oblikovali našo ribiško družino. 
Uspehi skupnega dela zdaleč presegajo tiste neprijetne trenutke, ki so občasno grenili naše delo. 
A vendar so to leta, na katera se lahko ozremo s ponosom. 
To so leta, v katerih je vsak član z delom sooblikoval današnjo RD. Poseben pečat k njenemu razvoju so doprinesle delovne organizacije, privatna podjetja, obrtniki, občine, krajevne skupnosti in krajani. 
Kar ste želeli v zadnjih letih doseči, ste presegli. 
Edina nagrada in zadoščenje za to delo so urejene in čiste vode. 
Pa tudi teh besed ne bodo vsi razumeli, kajti pot, da ne prideš do z ribami bogate vode le z denarjem, temveč z mnogo vloženega dela, za marsikoga razumljiva. 
Pa tudi to moramo sprejemati«, je med drugim dejal Vreča. 
Svojo kroniko in zgodovino ter trenutno stanje v RD Radgona in vseh petih temeljnih enotah posebej so predstavili tudi v posebni lepi zloženki, bogato opremljeni s slikami, ki bo poslej v korist in pomoč tudi pri razvoju ribiškega turizma, s katerim še niso povsem zadovoljni.

»Do zdaj sem izkoristil nekaj več kot 20 ribolovnih dni in v tem času nalovil 32 kg rib oziroma dvajset kosov. 
To so bili predvsem krapi, težki od 2 do 4 kg,« je povedal Franjo Krpač, ki je član RD Koroškaže od leta 1957.

