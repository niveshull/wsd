1. 

14. 

16. 

18. 

Malemu krtku je bilo pod zemljo dolgčas. 
Odločil se je, da gre na potep na površino zemlje. 
Tako je taval po zemlji naokrog. 
Spoznal je kar precej prijateljev. 
Dobro so se razumeli. 
Krtek je z njimi rad preživljal svoj čas. 
Toda od časa do časa ga je nekaj vleklo nazaj pod zemljo. 
Tudi tam je imel nekaj prijateljev. 
Tudi s temi se je dobro razumel. 
Tudi s temi je rad preživljal svoj čas. 
Tako je odslej krtek preživljal nekaj časa na zemlji in nekaj časa pod njo. 
Prijatelji na zemlji in prijatelji pod zemljo so bili vedno veseli, ko je prišel mednje. 
Krtek pa je užival v druženju z enimi in drugimi. 
Prav tako pa je užival tudi v tavanju med enimi in drugimi.

Po svetu se je potikal majhen plamenček mogočnega ognja. 
Iskal je ljubezen. 
Potoval je naokrog in si želel uresničiti svojo željo. 
Želel si je namreč, da bi ga imeli vsi radi. 
Prav vsak, komur koli se je približal, ga je nadvse vzljubil. 
Plamenček je bil namreč topel in ljubeč. 
Toda vsako srečanje in vsako poznanstvo ga je preveč prevzelo. 
Vsako mu je dalo takšno moč, da se je razplamtel v vsej svoji lepoti in toploti. 
Z ognjem, ki je tako nastal, pa je uničil vse okoli sebe. 
In tako je bilo vsakič, ko se je komu približal. 
Pa čeprav si je plamenček želel le veliko ljubezni. 
Zase in za vse druge.

Majhna, svetla lučka si ni želela več osvetljevati okolice. 
Ni hotela več gledati vsega, kar je osvetlila. 
Hotela je postati tema. 
Hotela je, da bi bilo vse okoli nje skrito in v temi. 
Nevidno. 
Podala se je po svetu, da bi našla najtemnejši prostor, ki bi ji pobral vso svetlobo in bi hkrati še vedno ostal najtemnejši prostor. 
Kadar koli je našla temen prostor, se je zelo razveselila. 
Polna upanja je pohitela na sredo takšnega prostora. 
To veselje in upanje pa sta jo naredila še svetlejšo, tako da noben še tako temen prostor ni ostal več temen. 
Kjer koli se je nastanila, je osvetljevala okolico. 
Želja se ji nikoli ni izpolnila. 
Nikoli ni postala tema. 
Vedno je videla vse, kar se je okoli nje dogajalo.

38. 

Velik mogočnež je razpisal ogromno nagrado za največji in najlepši stolp v deželi. 
Stolp, ki bi bil njemu in njegovi deželi v ponos. 
Ljudje po celi deželi so se takoj lotili dela. 
Prišli so tudi mnogi ljudje iz sosednjih dežel. 
Da zgradijo stolp. 
Da dobijo nagrado. 
Vsak je delal svoj stolp. 
In vsak je svoj stolp skrival pred drugimi radovednimi pogledi. 
Da ne bi kdo morda ukradel kakršno koli idejo. 
Mogočnežev prijatelj pa je dobil briljantno idejo. 
Njemu se je vsekakor zdela briljantna. 
Vedel je, kakšen stolp je všeč mogočnežu. 
In točno takega je želel narediti. 
Toda tega ni mogel narediti sam. 
Zbral je nekaj ljudi in jih prepričal, da so skupaj začeli graditi stolp. 
Po njegovih navodilih. 
Po mogočneževih željah. 
Prepričal jih je, da bodo zagotovo zmagali. 
Saj on pozna vse mogočneževe želje in mogočnežev okus. 
Začeli so graditi ogromen stolp. 
Toda niso imeli zadosti časa za tako velik stolp. 
Postavili so samo fasado. 
Notranjost so zgradili le toliko, da je fasada stala in bila videti kot stolp. 
Mogočnež si je ogledal vse stolpe. 
Zares mu je bil najbolj všeč prav največji stolp. 
Prav tisti stolp, ki ga je delalo več ljudi pod vodstvom njegovega prijatelja. 
Odločil se je, da bo nagrado podelil njim. 
In da jim jo bo podelil v stolpu. 
Z nagrado v rokah, prijateljem ob sebi in vsemi ljudmi, ki so stolp gradili, je vstopil vanj. 
V trenutku, ko so vstopili, se je stolp zrušil in pod seboj vse skupaj pokopal. 
Okoli stolpa so stali ljudje, ki so vsak zase delali vsak svoj stolp. 
Ljudje, ki so si želeli nagrade. 
Ko se je velik stolp zrušil, so se ti ljudje zagnali na ruševine. 
Prav vsak od njih si je želel prvi najti nagrado.

Kapljica vode se je odtrgala z neba. 
Odlepila se je od svojega oblaka. 
Padala je v globino. 
V tem je nadvse uživala. 
Z vso hitrostjo se je pričela približevati veliki modri površini. 
To je bilo morje. 
Neskončno število kapljic, kakršna je bila sama. 
Toda vse te kapljice so bile slane. 
Ona pa ni bila slana. 
Zato se je tega nadvse ustrašila. 
Ni namreč vedela, kaj bo med njimi počela. 
Kako bo preživela, ker je bila drugačna od njih. 
Ugibala je, kako bo lahko živela med njimi. 
Celo pot je razmišljala o tem. 
Čof! 
Že je bila med njimi. 
Kapljice so jo z veseljem sprejele medse. 
Dale so ji nekaj svoje soli. 
Ona je dala njim nekaj svoje nesoli. 
Vse so bile zadovoljne. 
Morje še naprej veselo valovi.

Lesena ladja je imela na kljunu namesto lepe nimfe lepega nimfeja. 
To je bil nimfej z zelo velikim srcem. 
Vsem je želel samo dobro. 
Toda ladja, na kateri je bil, je bila gusarska ladja. 
Gusarji pa so želeli vsem okoli sebe samo slabo. 
Vse so hoteli izropati in pobiti. 
Toda nimfej je imel ogromno moč nad ladjo. 
Če so gusarji svojo ladjo obrnili proti ladji, ki so jo želeli napasti, jo je nimfej obrnil drugam. 
Pri nobeni ladji mu to ni spodletelo. 
To je počel toliko časa, da so bili gusarji že čisto obupani. 
Vso hrano so že porabili, izropati pa zaradi nimfeja niso mogli nikogar. 
Tako niso mogli več potešiti svoje lakote. 
Zato so postali ribiči. 
In postali so dobri ribiči. 
Ne le da so ujeli veliko rib, tudi drugim so jih dajali. 
Tako je nimfej dosegel, kar si je želel. 
Da je bil zaščitnik ladje, na kateri so bili dobri ljudje, in ne hudobni gusarji.

60. 

