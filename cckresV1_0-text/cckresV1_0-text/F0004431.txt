Prvo vprašanje pri medicinsko usmerjenih programih, kakršen je tudi PharmAssist, je pač, ali so dovolj zavarovani pred človeško neumnostjo, na primer hipohondrov, in pa zlorabami, na primer narkomanov in dedičev. 

Za znanje je pač značilno, da ga je mogoče uporabljati v človekov prid ali v njegovo škodo - odvisno pač od človeka. 
Tudi ta program se, kot nakazujejo zgornje ironične opazke, ni mogel ogniti temu tveganju - pač pa je to uspelo avtorjem in založniku v preliminarni svarilni klavzuli, na katero mora uporabnik izrecno pristati, če hoče dostop do programa. 
Klavzula prepušča odgovornost za resničnost podatkov proizvajalcem zdravil, laične uporabnike pa napotuje, naj se pred uporabo posvetujejo z zdravnikom. 
Kar lahko navsezadnje naredijo tudi brez PharmAssista.

Ime in tel/fax založbe: Software Marketing Corporation, Phoenix, USA

