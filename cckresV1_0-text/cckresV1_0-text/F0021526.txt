S tem zakonom se ureja način poravnavanja obveznosti iz naslova deviznih vlog, vloženih v banke na območju Republike Slovenije, ki so jih banke deponirale pri Narodni banki Jugoslavije in izplačale vlagateljem do 31. decembra 1992 (v nadaljnjem besedilu: izplačane devizne vloge), in sicer pri tistih bankah, v katerih do dneva uveljavitve tega zakona ni bil uveden sanacijski postopek v skladu z zakonom o predsanaciji, sanaciji, stečaju in likvidaciji bank in hranilnic (Uradni list RS, št. 1/91 in 46/93).

Za ugotovitev obveznosti do bank po prejšnjem odstavku morajo banke sporočiti Banki Slovenije na njeno zahtevo potrebne podatke v roku in na način, kot to določa Banka Slovenije.

Na zahtevo Ministrstva za finance mora imetnik obveznic Ministrstvu za finance izročiti obveznice iz 6. člena tega zakona, in sicer najkasneje v roku 15 dni od prejema zahteve. 
Če imetnik ne izroči obveznic v navedenem roku, nima več pravic iz teh obveznic.

