"Kar pa se tiče prodaje naših vin, lahko povem samo to, da se vedno znova potrjuje pravilo o tem, da ljubitelji vina hitro prepoznajo in ocenijo dobro kapljico. 
Kljub večjim lanskim količinam potrganega grozdja, nam je prodaja uspela zelo lepo, saj praktično nimamo več starega vina. 
Težav pa ne bo niti zaradi tega ker je letos spet bila vrhunska kakovost pridelanega vina, tako tistega, ki smo ga pridelali v lastnih vinogradih, kot tistega, kar smo odkupili od nekaterih drugih vinogradnikov iz okolice", nam je še povedal gospodar Vlado Kupljen. 
Dodal je tudi, da je, k prepoznavnosti njihovega vinogradništva nedvomno zelo veliko pripomogel naslov Slovenske vinske kraljice za leto 1998, katerega je častno in pošteno nosila njihova hčerka Irena. 
Vsekakor pa bi v ospredje lahko postavili tudi kakovost njihovih vin, ki jih dobro poznajo pravi vinopivci po vsej Sloveniji in tudi izven naših meja.

