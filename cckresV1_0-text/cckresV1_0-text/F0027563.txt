OSVETLITEV: okoli 0.5 s; f11

V skrbi za ohranitev občutljivih in redkih originalnih izvodov je Biblija v zadnjih tridesetih letih doživela dve faksimilirani izdaji in en reprint ponatis, ki se, v nasprotju s faksimilom, v vseh podrobnostih in uporabljenih materialih ne naslanja na konkretni original, temveč natančno posreduje le njegovo vsebino.

Svetilniki izgubljajo nekdanjo uporabnost in vrednost. 
Da bi jih približali javnosti, so ob bok modelom postavili vsakdanje, bolj ali manj uporabne predmete, ki jih je oblikovala in izdelala skupina 1ART. 
Tako se na poseben, včasih tudi humoren način ponuja nov pogled na svetilnik.

Razstava bo na ogled do 3. decembra 2003. http://www.tms.si

Za Everest ste se torej odločili, ker to ni uspelo še nikomur?

Korale, ki so jih nekdaj imeli za morsko cvetje, torej rastline, so bile v zemeljski zgodovini zelo pomembne. 
Zgradile so cela gorovja, ob severovzhodni obali Avstralije pa tudi najmogočnejšo zgradbo na zemlji, ki je delo živih bitij - Veliki avstralski koralni greben.

Seveda gre pri »grebenotvornih« koralah le za kamene korale, ki skupaj z drugimi redovi sestavljajo več kot 6500 vrst obsegajoči razred koralnjakov (Anthozoa). 
Njihov življenjski prostor je razširjen po vseh morjih, od tečajev do ekvatorja. 
Z njimi se lahko srečamo v vseh globinah, na morski obali v območju bibavice in v največjih globinah oceanov. 
Še posebej dobro uspevajo v toplih morjih. 
Poleg morskih vetrnic, ki živijo posamezno in nimajo ogrodja, gradi večina koralnjakov kolonije, imenovane kormi. 
Oblike kolonij so najrazličnejše in nemalokrat presegajo najbujnejšo domišljijo. 
Pojavljajo se lahko kot krogle, kupole, orgle, čaše in krožniki, nekatere so mizaste, druge gobaste oblike, tretje kot pahljače, lahko so v obliki štrlečega rogovja, razvejenih rogovil, nežnih peres ali pa skorjasto preraščajo podlago. 
Velikosti koralnjakov so zelo različne, od nekaj milimetrov velike posamezne ali solitarne živali do več metrov velikih kolonij. 
Vsem koralnjakom, ki so izključno morske živali, je skupna enaka telesna oblika. 
Prav vsi živijo kot polipi, bolj ali manj valjaste osnovne oblike, z enim ali več venci gibljivih lovk na obustni plošči. 
Lovke so oborožene s številnimi ožigalkami, s katerimi žival svoj plen usmrti ali omami ter ga potegne k špranjasti ustni odprtini. 
Prehrana koralnjakov je pretežno živalski plankton, na jedilniku pa se znajdejo tudi večje živali. 
Razmnoževanje koralnjakov je lahko nespolno z delitvijo in brstenjem ali spolno, pri čemer izmetavajo v morje že izoblikovane mlade polipe, prosto plavajoče ličinke planule ali pa kar semenske in jajčne celice. 
V takšnih nočeh, ko korale »cvetijo«, se morje ob koralnih grebenih spremeni v gosto »biojuho«, nasičeno s semenskimi in jajčnimi celicami. 
Koralnjake so strokovnjaki razdelili na dva velika podrazreda: na nepernate in pernate koralnjake.

V dolini potoka Raše je nekoč delovalo prek dvajset mlinov. 
Zaradi zadostne vodnatosti potoka in pritokov so pridne kraševske roke izrabljale vodo predvsem za mline, manj za žage. 
Med različnimi vrstami mlinov so znani mlini na kamen in mlini na več kamnov. 
Slednji so služili za mletev mešanega žita (ajda, pšenica itd.), mlini na stope pa so bili za phanje in luščenje ječmena. 
Če pogledamo zgradbo takšnega mlina, vidimo, da je voda padala pod določenim kotom na korce, ki so bili vdelani v kolo s premerom treh do štirih metrov. 
Zunanje mlinsko kolo je imelo vdelan kanal na obodu, na katerega so bili nameščeni korci, ki jih je polnila pritekajoča voda. 
Zunanje kolo je bilo zgrajeno tako, da je imelo dva para gredic navpično vgrajenih na osnovno gred. 
Notranje manjše kolo, ki je bilo vzporedno z zunanjim, je imelo na obodu vdelane drenove kline, in je pri obračanju kolesa prenašalo moč obratov na vreteno, na katerem je bil nameščen kamen. 

Nagrado IS Miklošič iz Ljubljane, tečaj in izpit za voditelja čolnov, prejme Robert Strajnar, Turkova ul. 13, 8000 Novo mesto, knjige Založbe Mladinska knjiga pa bodo prejeli Simona Madile, Tržišče 16, 3250 Rogaška Slatina, Luka Zaplotnik, Sr. Bela 10A, 4205 Preddvor, Silva Štampar, Koroška 61, 2000 Maribor, in Dušan Kolenc, Nizka 33 a, 3332 Rečica ob Savinji.

1. 
Nedaleč stran od Ženeve in mestnega vrveža se odkriva podeželski obraz Švice; zemlja in menjava letnih časov tu še vedno vodita načina življenja. 
Na gričkih okoli jezera je milejše podnebje idealno za uspevanje vinske trte, iz katere izdelujejo odlično belo vino. 

Boris Muževič

Svetovni rekordi družine Piccard

Po rekordnem dosežku v stratosferi je začel Auguste Piccard razmišljati o uporabi načela svojega stratosferskega balona za potapljanje v velike globine: vzgon bi kot od zraka lažji plin v atmosferi prispevala od vode lažja tekočina (bencin), krogla s potniki pa bi kljubovala tlaku. 
Do Piccarda so privezovali takšne krogle na jekleno vrv, Auguste pa je hotel omogočiti svoji globinski podmornici prost potop. 
Zamisel je bila rojena in javno predstavljena leta 1938, toda zaradi vojne je bila uresničena šele deset let pozneje. 
Zaradi podobnosti obeh naprav je Piccard potapljaško imenoval z istimi črkami kot statosfersko, FNRS (Fonds National de Recherches Scientifiques, belgijska ustanova), le da je dodal številko 2. 
Izdelali so jo v Belgiji in leta 1948 preizkusili brez posadke do globine 1371 m, z Augustom v kabini pa do 25 m. 
Pri teh poskusih je sodeloval z njim znameniti potapljač Jacques-Yves Cousteau, že od leta 1948 pa tudi sin Jacques Piccard (rojen 1922 v Bruslju), ki je kmalu obesil študij ekonomije na klin in se je povsem posvetil morju in njegovim globinam. 
Leta 1953 sta se Auguste in Jacques z globinsko podmornico Trieste skupaj potopila v rekordno globino 3050 m. 
Auguste Piccard je umrl leta 1962 v Lausannu. 
Zaradi dviga v stratosfero in spusta v morske globine se ga je prijel vzdevek »navpični profesor«.

Srečnemu naključju se ima moderna znanost zahvaliti, da je leta 1900 neki grški potapljač nabiralec spužev v globinah pred egejskim otokom Antikitero, 42 metrov pod morsko gladino, naletel na razbitine rimske trgovske ladje, polne naropanih helenskih umetnin in arhitekturnih členov. 

Pri skrbnem pregledovanju dvignjenih ostankov antikiterskega tovora so veliko pozneje odkrili nenavaden, močno patiniran bronast predmet nekakšen mehanizem z nazobčanim obodnim kolescem z vrisanim enakokrakim križem kot nosilcem, ki je bilo z gibljivo zakovico pritrjeno na ohišje; s tega osnovnega kolesca so se nato iz sredine in oboda, po sistemu v nasprotni smeri vrtečih se kolesc, nadaljevali v desno in levo zobati prenosniki. 
Rekonstrukcija mehanizma je pokazala, da gre za zapleten mehanizem, zamišljen po sistemu urnih kazalcev in kolesc, ki deluje. 

b) 14 km/h

