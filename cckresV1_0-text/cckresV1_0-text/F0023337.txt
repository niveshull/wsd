METLIKA - V metliški občini živi v šestih naseljih in v 44 družinah 210 Romov. 
Največja, a hkrati najbolj neurejena je Boriha pri Rosalnicah, ki ima v 14 družinah 67 prebivalcev. 
Že pred več kot desetimi leti so pričeli v občini urejati to najbolj sporno romsko naselje, vendar se do danes skoraj niso nikamor premaknili.
Za to so kriva tudi nenehna nesoglasja med Romi in prebivalci bližnjih Rosalnic. 
O tem, da bi morali Romom v Borihi omogočiti vsaj najosnovnejše za življenje, je bilo slišati tudi na nedavni seji občinskega sveta, vendar je župan Branko Matkovič dejal, da ne morejo biti proti krajanom Rosalnic, če po krajevni skupnosti zbirajo podpise proti urejanju romskega naselja v Borihi.

NOVO MESTO - Vsa Dolenjska je z velikim zadovoljstvom sprejela sklep državnega zbora, da bodo že letos začeli s pripravljalnimi deli in fizično gradnjo avtoceste od Višnje gore do Biča in od Krške vasi do hrvaške meje. 
Na ta sklep je verjetno vplival dogovor med Zagrebom in Beogradom o odprtju avtoceste preko Krajine in Bosne, ki je bila štiri leta zaprta. 
Tako se bo promet čez Prekmurje in Madžarsko bistveno zmanjšal in se preusmeril nazaj na cesto Ljubljana - Zagreb - Beograd.

NOVO MESTO - Kot je znano, morda ste preizkusili celo na lastni koži, je od 25. maja do 25. junija po vsej Sloveniji potekala akcija Ministrstva za notranje zadeve in Sveta za preventivo "Hitrost ubija". 
Žal so bile posledice na območju uprave za notranje zadeve Novo mesto hujše kot v enakem obdobju lani, saj so v tem času na cestah na območju uprave umrle kar štiri osebe, leto prej pa ena. 
In samo tri dni po koncu omenjene akcije je magistralka pri Otočcu zahtevala še dve žrtvi.

ARABELA SE VRAČA, češka nadalj., 20/26

SLOVENIJA 2

