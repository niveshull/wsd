Pod poveljstvom Vasca da Gama so Portugalci leta 1498 po več poskusih končno obpluli Rt Dobre Nade, odločeni, da bodo Arabcem odvzeli monopol nad trgovanjem v vzhodni Afriki. 
Do l.1528 so izropali ali okupirali že večino svahilskih trgovskih mest.

Ko smo se končno odpeljali, je bila že dve uri noč.

Po tem spustu nas je čakalo še nekaj banjic ter zadnji, dobro merjen skok z višine nekaj metrov, v kotlico s premerom dobrega metra! 
Za tem nas je Pršjak po približno sedmih urah odložil na regionalni cesti Zgornja - Spodnja Trebuša. 
Iz naših močno utrujenih teles je prišel vzdih olajšanja in sam pri sebi sem občutil neko notranje zadovoljstvo. 
Ta občutek je postal še boljši, ko nam je nek domačin (prej smo mu seveda morali razložiti, da nismo vesoljci in da nismo z raketo treščili v njegov gozd) povedal, da smo verjetno prvi, ki smo presoteskali sotesko Pršjaka. 
Po vsej verjetnosti smo doživljali občutke, ki so podobni tistim, ki jih občuti alpinist, ko prepleza prvenstveno smer, ali pa jamar ko odkrije novo jamo. 
Med vožnjo proti domu pa so nam misli že začele uhajati nazaj na Vojskarsko planoto, kjer je divjih, neznanih sotesk še obilo. 
In ljudje sploh ne vedo zanje. 
Kakšna škoda. 
Ali pa sreča, kakor se vzame.

10. 
Tipična vas Hanov (a) in hribovska vasica manjšine Dong (b).

PUŠČAVA GOBI

Potrebujete še kakšen nasvet? 
Izlet v Pekel ni izlet na Tartunijev trg v Piranu. 
Pot poteka po položni soteski in na določenih delih zahteva nekaj lažjega plezanja (beri: spretnosti in kondicije), zato ni odveč, da se opremite kot da bi šli v hribe. 
Visoke pete in sandale pustite doma. 
Sendviče, čutare in fotoaparete spravite v nahrbtnike tako, da imate roke proste. 
Z majhnimi otroki se lahko sprehodite le do drugega slapu. 
Od tam postane pot prezahtevna za sicer “korajžne” malčke. 
Pri tem imam v mislih pot nazaj, ki je lahko za plezanja nevešče težja kot napredovanje navzgor. 
Težave imate lahko tudi s štirinožnimi ljubljenčki. 
Že na začetku poti vas bo tabla opozorila, da se nahajate v območju stekline, zato jih boste morali pripeti na vrvico. 
Tudi plezanje (spet mislim na pot nazaj) z njimi bo oteženo. 
Stopnice bo kuža sicer lahko obvladal, vendar bo imel hude težave na lestvah in klinih. 
Ne dovolite sebi in drugim, da vam rajski Pekel postane pekel. 
Če kakšen vikend ne najdete varstva za majhne otroke ali štirinožne ljubljenčke, se raje izognite zgornjega dela poti. 
Le ta vas bo vedno vesel. 
Tudi čez deset let.

V januarju boste lahko ljubitelji teka na smučeh obiskali ali se udeležili Pokala Novice Extrem, ki bo potekal med 1. in 31. v Kranjski Gori v organizaciji Turističnega društva Kranjska Gora in pa Državnega prvenstva v smučarskih tekih 16. in 17. januarja na Pokljuki pod okriljem Tekaškega smučarskega kluba Merkur Kranj. 

NASLOV: Arhitekturni fosil z lesenim gajnkom

Povpraševanje po afriških dragocenostih je vrtoglavo naraščalo. 
Indijske neveste so se poročale ozaljšane z rezljano slonovino iz Kenije, kitajski plemiči, okrašeni z podobnimi okraski so se zbirali na cesarskem dvoru, afriško železo se je topilo v indijskih plavžih, za vsa težka dela pa so skrbeli črni sužnji, ki so postajali vedno bolj iskana izvozno-uvozna "dobrina". 
V zameno za ta eksotična bogastva pa so preko oceana v velikih količinah prevažali kitajski porcelan, svilo, steklo in bombaž. 
Blagodejni vpliv monsuma je s stalnimi vetrovi in tokovi omogočal sposobnim kapitanom na trdnih arabskih jadrnicah imenovanih dhow, da so kot za šalo prejadrali za tisti čas neverjetne razdalje.

"Vsak, ki ljubi resnico mora priznati, da so Portugalci pokvarjeni prevaranti, ki so prišli k nam z namenom, da oropajo in opustošijo naše kraje" je zapisal kronist cvetočega mesta Kilwa. 
Decembra 1497 so tri portugalske galeje pod poveljstvom kapitana Vasca da Game obplule viharni rt Dobre nade in zajadrale v Indijski ocean. 
Pomorska pot v Indijo je bila odprta... 
Toda še preden se je da Gama odpravil na pot proti svojemu težko pričakovanemu cilju, ki je dodobra spremenila zgodovino človeštva, je pet mesecev jadral ob novo odkriti afriški obali, ki je do takrat ni videl še noben Evropejec. 
On in njegova posadka so se čudili velikim in urejenim mestom, živahni trgovini z zlatom in slonovino, pa tudi nenavadnim trgovskim jadrnicam, ki so sem priplule iz daljnih krajev. 
Seveda je bila skušnjava za pohlepne Portugalce prehuda... 
Da Gama je oropal in razrušil Mombaso, Da Cunha je požgal Bravo in Zeilo in admiral Francisco D'Almeida, ki je priplul osem let kasneje je oplenil in požgal Kilwo, ki si ni nikoli več opomogla in je do danes ostala samo zanikrna vas na obali. 
V tej portugalski "križarski vojni" se je vera tesno prepletla z ekonomskimi interesi, saj je bilo pokristjanjanje odlična pretveza za rope, umore, posilstva in požige. 
Potem ko so Portugalci pokradli vse kar se je dalo odnesti, so hoteli ponovno vzpostaviti starodavno trgovanje, saj so velika bogastva brez cvetoče trgovine hitro skopnela. 
A to se jim ni nikoli zares posrečilo, saj niso imeli ne znanja ne dovolj pomorske moči za kontrolo velikega trgovskega imperija. 
Posvetili so se predvsem lovu na sužnje, saj so bile njihove puške in sodobno orožje najboljši ključ do hitrega finančnega "uspeha". 

Brezobzirni in kruti Seyyid Said, ki je Omanu zavladal leta 1806 je bil briljanten politik ter ekonomist, ki mu je uspelo s pomočjo sile, spletk in prijateljskega prepričevanja ponovno vzpostaviti krhke trgovske vezi v Indijskem oceanu. 
Okoli leta 1830 je na enem od svojih političnih popotovanj prijadral na Zanzibar. 
Otok ga je očaral, saj je združeval vse, kar je Seyyid Said potreboval za vzpostavo in vzdrževanje svoje vladavine: ugodno klimo, rodovitno zemljo, dovolj odlične pitne vode, varno naravno pristanišče in enkraten strateški položaj za obvladovanje cele vzhodne obale. 
Odločil se je za nenavadno potezo, ki nima primere v novejši zgodovini. 
Preselil je celoten omanski dvor na 4000 kilometrov oddaljeni otok in namesto, da bi iz Omana vladal svojim afriškim kolonijam, je od tam vladal Omanu. 
Glavno mesto, ki je bilo prej le gruča s slamo pokritih koč, je čez noč postalo čudovita prestolnica s številnimi palačami in velikim pristaniščem. 
Seyyid Saidu ni šlo za teritorialno nadvlado na celini, tako da se ni zapletal v izčrpljujoče, že v naprej zgubljene bitke, pač pa ga je zanimal trgovski monopol in kontrola karavanskih in pomorskih poti. 
Na Zanzibar je vabil investitorje vseh dežel in narodnosti, ki so denarno podprli drage in nevarne ekspedicije v notranjost afriške celine, država pa je pobirala davke in carine od njihovih visokih dobičkov. 

