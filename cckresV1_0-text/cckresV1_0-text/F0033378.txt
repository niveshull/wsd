Čeprav je tako pri enih kot drugih manjkalo kar nekaj igralcev, sta nasprotnika prikazala solidno igro, katere glavni namen je bil preizkus 23-letnega Beograjčana Branka Oljače, ki naj bi v naslednji sezoni oblekel trboveljski dres. 
Prvi vtisi so pozitivni, saj gre za solidnega zunanjega igralca, ki, zanimivo, v igri uspešno uporablja obe roki. 
Z njegovim znanjem je bil zadovoljen tudi trener Bojovič, tako da (če bodo finančni pogoji sprejemljivi) utegne priti do sodelovanja. 
Sicer pa je bila igra izenačena. 
V prvem polčasu, ki so ga z minimalno razliko sicer dobili kemičarji, so bili večji del v prednosti Trboveljčani. 
V nadaljevanju pa je bila prednost na strani gostiteljev, a so jih v končnici rudarji ujeli in prek Arliča dosegli enajst sekund pred koncem zmagoviti zadetek.

Ocena igre: 2.5.

