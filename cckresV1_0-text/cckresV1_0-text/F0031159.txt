Sl. 4. 
Barvne sence.

d) Opazovati je treba te druge pojave, ki smo jih izpeljali iz (b). 

Le če bo zadoščeno temu merilu vrednotenja, bo razlaga znanstvena, trditev pa bo znanstvena le, če bo temeljila na znanstvenih razlagah. 
Ta štiridelni ciklus ni tuj našemu vsakodnevnemu mišljenju. 
Često ga uporabljamo za razlaganje tako raznorodnih pojavov, kot sta, denimo, okvara avta in izvolitev predsednika. 
Znanstveniki skušajo biti zgolj kar se da konsistentni in eksplicitni na vsaki izmed teh stopenj. 
Vse si zabeležijo in tako ustvarjajo tradicijo, ki sega onkraj enega samega človeka ali enega rodu. 
Naš položaj je povsem enak. 
Mi, se pravi bralci in pisca, smo postali opazovalci, ki ustvarjajo opise. 
Pojav, ki ga bomo opazovali in skušali razložiti, je spoznavanje. 
Kar sva doslej povedala, kaže na najin začetni opis fenomena spoznavanja. 
Glede na to, da sleherno spoznavanje poraja svet, bo najino izhodišče slej ko prej operativna učinkovitost živih bitij na njihovem področju bivanja. 
Z drugimi besedami, najino izhodišče, iz katerega bi rada prišla do razlage, ki jo bo moč znanstveno preveriti, je označiti spoznavanje kot učinkovito delovanje, dejanje, ki bo živemu bitju omogočilo, da bo še naprej živelo v določenem okolju, medtem ko bo porajalo svoj svet. 
Nič več in nič manj. 

Na sliki 10 vidimo fotografije (posnete z elektronskim mikroskopom) molekularnega gručenja te vrste, nastalega pred več kot 3,4 milijarde let. 
Odkritih je bilo le nekaj primerov te vrste, a obstajajo vendarle. 
Druge primerke so našli v fosilnih usedlinah, ki so geološko mlajše: slabi dve milijardi let. 
Raziskovalci so te molekularne gruče klasificirali kot fosile prvih živih bitij – pravzaprav kot fosile živih bitij, ki obstajajo še danes: bakterij in alg. 

Kakšen je ustroj ali organizacija česarkoli? 
Zelo preprosta in hkrati potencialno zapletena. 
»Organizacija« označuje tiste odnose, ki morajo biti navzoči, če naj kaka reč obstaja. 
Da je tale predmet stol, lahko presodim šele potem, ko sem odkril, da med določenimi deli, ki jim pravim noge, naslonilo in sedalo, vlada takšen odnos, da omogočajo sedenje. 
Dejstvo, da je narejen iz lesa in žebljev ali pa iz plastike in vijakov, nima nič opraviti s tem, da sem ga prepoznal kot stol. 
Situacija, v kateri implicitno ali eksplicitno prepoznamo organizacijo kakega predmeta, ko ga označimo ali razlikujemo, je univerzalna, saj je to osnovno spoznavno dejanje, ki ga nenehno ponavljamo in ki ni nič drugega kot generiranje vseh vrst razredov. 
Tako razred »stolov« določajo odnosi, ki jih moram uvideti, če naj nekaj uvrstim med stole. 
Razred »dobrih del« pa določajo merila, ki jih sprejmem in ki se nanašajo na dejanja in njihove posledice tako, da jih imam lahko za dobra. 
Lahko je pokazati na določeno organizacijo tako, da imenujemo predmete, ki sestavljajo razred; bolj zapleteno in težje pa je natanko in izrecno opisati odnose, ki sestavljajo to organizacijo. 
Kar se torej razreda »stolov« tiče, je nemara res lahko opisati organizacijo »stola«; zaplete pa se pri razredu »dobrih del«, razen če ga ne določa dovolj čvrsto kulturno soglasje. 

Sl. 17. 
Primer razmnoževanja (reprodukcije) z deljenjem.

Kako je torej s celicami? 
Če vzamemo katerokoli celico v njeni medfazi – torej ne med njenim razmnoževalnim procesom – in jo razdelimo, ne dobimo dveh celic. 
V medfazi je celica sistem z razdelki; se pravi, vsebuje sestavine, ki so od preostalih ločene ali pa so le po ena (zaradi česar reproduktivna delitev ne pride v poštev). 
To še zlasti velja za deoksiribonukleinske kisline (DNK), ki so deli kromosomov in so v medfazi z jedrno membrano ločeni od citoplazme (slika 18a).

V teh filogenetsko starih evkariontih gost celični skupek preraste v novo enoto, ko se zaradi združitve celic oblikuje plodonosno telo. 
To plodonosno telo sestavlja pravzaprav večcelično enoto, katere obstoj zgodovinsko dopolnijo celice, iz katerih nastane z dopolnitvijo življenjskega ciklusa organske enote, ki ji pripada (in ki ga ta življenjski ciklus opredeljuje). 
Dobro pa si moramo zapomniti nekaj: nastanek večceličnih enot, ki so zmožne porajati rodovnike tako, da se razmnožujejo prek posamičnih celic, poraja fenomenologijo, ki je drugačna od fenomenologije celic, ki jih sestavljajo. 
Taka večcelična enota ali enota drugega reda bo imela strukturni spoj in ontogenezo, ki ustrezata njeni strukturi kot sestavljene enote. 
Še posebej za večcelične sisteme, kakršen je malo prej opisani, je značilna makroskopska ontogeneza, in ne mikroskopska, kakršno opazujemo pri njenih celicah.

Poudariti morava, da je gosti skupek celic, ki izvira iz ene same celice in katerega nasledek je večcelična enota, pogoj, ki je povsem v skladu z nenehno autopoiesis teh celic. 
Takšno gručenje celic pa ni biološka nujnost, saj je precej živih bitij še vedno enoceličnih, čeravno je zgodovina njihovega razvoja dolga. 
V tistih rodovnikih, kjer se je gručenje celic vendarle pojavilo, pa so posledice za vsako izmed zgodovin strukturnih transformacij daljnosežne. 
Zadevo si poglejmo pobližje.

Zanimivo je pogledati na večcelične sisteme in njihove življenjske cikluse tako, da primerjamo čas, ki ga porabijo, da dopolnijo svoj življenjski ciklus, z njihovo velikostjo. 
J. T. Bonner, Size and Cycle, Princeton University Press, Princeton, N. J., 1965. Tako denimo slika 22a ponazarja ciklus miksomicete (o kateri smo govorili malo prej), pri čemer je na eni osi prikazan čas, kolikor traja vsaka faza, da se dopolni, na drugi pa velikost, ki jo organizem dosega. 
Centimeter dolgo plodonosno telo potemtakem nastaja kak dan. 
Tros, ki meri kakih deset milijonink metra, se izoblikuje v eni minuti. 
Slika 22b prikazuje enak razvoj, le da tokrat z žabo. 
Zigota, ki spočne odrasli organizem, se izoblikuje približno v eni minuti, odrasli organizem pa potrebuje malodane leto dni, da zraste za več centimetrov. 
Isto velja za največje drevo na svetu, sekvojo; do višine dobrih stotih metrov se vzpne v tisoč letih (slika 22c). 
Nič drugače ni z največjo živaljo na svetu, sinjim kitom, ki doseže dolžino štiridesetih metrov v desetih letih (slika 22d).

Sl. 23. 
Čas transformacije v enocelične in večcelične organizme.

Organizacija večceličarjev

Ta hip se nemara bralcu vse skupaj zdi prezapleteno in pomislil bo, da to velja samo za živa bitja. 
Toda bodimo natančni: tako kot razmnoževanje tudi to ni fenomen, ki bi veljal samo za živa bitja. 
Dogaja se v vseh interakcijah. 
In če ga ne ugledamo v vsej njegovi splošnosti, postane vir zmešnjave. 
Pomudimo se torej še za hip pri tem vprašanju in si poglejmo, kaj se zgodi vsakokrat, ko razlikujemo med enoto in okoljem, v katerem je enota v interakciji. 

b) Področje destruktivnih sprememb: to je vseh tistih strukturnih sprememb, ki jih lahko doživi kaka enota, a pri tem izgubi svojo organizacijo in potemtakem razredno identiteto. 

Ta slika ustrezno ponazarja mnoge naravne tokove kapljic na hribu, nasledek različnih individualnih načinov interakcij z nepravilnostmi tal, vetra in tako naprej. 
Analogija z živimi bitji je očitna. 
Vrh in smer, ki smo jo prvotno izbrali, ustrezata skupnemu predniškemu organizmu, ki ustvarja potomce z rahlimi strukturnimi spremembami. 
Večkratna ponovitev ustreza mnogim rodovnikom, ki izhajajo iz teh potomcev. 
Hrib pa je seveda celotno okolje živih bitij. 
Z zgodovino se spreminja, deloma neodvisno in deloma odvisno od tega, kako se razvijajo živa bitja, kar tu povezujemo s pojemajočo višino; obenem pa povezujemo nenehno spuščanje vodnih kapljic, pri katerem se ves čas ohranja pojemanje potencialne energije, z ohranjanjem prilagojenosti. 
V tej analogiji smo preskočili reproduktivne faze, saj skušamo ponazoriti razvoj rodovnikov, ne pa njihovega nastanka. 

V podobnem položaju se znajde biolog, ko skuša doumeti fenomen evolucije. 
Vendar fenomene, ki njega zanimajo, upravljajo precej drugačni zakoni od tistih, ki upravljajo fizikalne fenomene – kot smo videli, ko smo govorili o ohranjanju identitete in prilagojenosti. 
Biolog torej lahko razlaga poglavitne evolucijske poti v zgodovini živih bitij, ki temeljijo na njihovem strukturnem spoju s spreminjajočim se okoljem (tako kot spremembe okolja, ki smo jih omenili pri trokrparjih), vendar tudi on v obupu razširi roke, kakor hitro skuša razložiti podrobne transformacije kake živalske skupine. 
Da bi to storil, bi moral rekonstruirati ne le variacije okolja, temveč tudi način, kako je skupina izravnala ta nihanja in jih uskladila s svojo strukturno plastičnostjo. 
Skratka, prisiljeni smo opisati vsak posamezen primer kot rezultanto naključnih variacij, saj lahko samo a posteriori razložimo, kako so transformacije pri njem potekale. 
Kakor če opazujemo čoln, ki ga sukajo in nosijo spremembe vetra in valov – katerih pa ne moremo oceniti. 

Sl. 31. 
Orangutan jemlje mački miško.

Naravna zgodovina gibanja 

Sl. 43. 
Skica raznovrstnih celic v hidrinem tkivu, s poudarjenimi nevroni.

Sl. 47. 
Senzornomotorična korelacija pri gibu roke.

Zdaj je torej jasno, da senzorična površina ne zajema samo tistih celic, ki jih vidimo od zunaj kot receptorje, ki se lahko odzivajo na perturbacije okolja, ampak tudi tiste celice, ki so perturbacije samega organizma, vštevši omrežje živčnih celic. 
Tako se lahko na primer kemoreceptorske celice v nekaterih arterijah prilagodijo spremembam v koncentraciji kisika v krvi vretenčarja. 
Te celice pa potem spremenijo določene nevrone, ki s spreminjanjem svoje aktivnosti vplivajo na spremembo stanja v celotnem omrežju, kar povzroči spremembe v ritmu aktivacije dihalnih mišic, to pa spet vpliva na količino kisika v krvi. 
Tako živčni sistem sodeluje pri delovanju večceličarja kot mehanizem, ki v določenih mejah ohranja strukturne spremembe organizma. 
To se dogaja v večkratnem kroženju nevronske aktivnosti, ki je strukturno spojena z medijem. 
V tem smislu bi lahko za živčni sistem rekli, da je operativno zaprt. 
Z drugimi besedami, organizacija živčnega sistema je omrežje aktivnih sestavin, v katerem vsaka sprememba odnosov aktivnosti povzroča nadaljnje spremembe odnosov aktivnosti. 
Nekateri izmed teh odnosov ostajajo nespremenjeni prek nenehne perturbacije zaradi same dinamike živčnega sistema, deloma pa zaradi interakcij organizma, ki jih integrira. 

Sl. 51. 
Dvorjenje pri zetih.

Prelep primer ne-človeške komunikacije je petje nekaterih ptic, kot so papige in njihove bližnje sorodnice. 
Te živali ponavadi živijo v gostem gozdu, kjer se le malo ali nič ne vidijo. 
V takšnih razmerah se pari izbirajo in usklajujejo tako, da oblikujejo skupne napeve. 
Na sliki 58 je denimo prikazan sonogram dveh afriških ptic. 
(Sonogram dobimo z dvodimenzionalnim zapisom zvoka na papir in je podoben notnemu zapisu.) 
Po tem sonogramu bi sodili, da vsaka ptica zapoje celotni napev; pa ni tako, in lahko bi dokazali, da je ta napev pravzaprav duet: prva ptica iz para namreč zapoje del napeva, ki ga potem druga povzame. 
Ta napev je pri vsakem paru drugačen in se oblikuje v zgodovini njunega parjenja. 
V tem primeru (drugače kot pri mnogih drugih pticah) je glasovno usklajevanje vedenja pri pojočem paru ontogenetski fenomen. 

Ljudje niso edine živali, ki v svojem socialnem življenju ustvarjajo jezikovna področja. 
Njihova posebnost pa je, da z jezikovnim usklajevanjem dejavnosti ustvarjajo novo fenomenološko področje, to je področje jezika. 
To nastaja s ko-ontogenetskim usklajevanjem njihovih dejanj. 
Za jezikovno področje je bistvenega pomena ta ko-

Spet moramo torej hoditi po rezilu britve in se izogibati skrajnostim reprezentacionalizma (objektivizma) na eni in solipsizma (idealizma) na drugi strani. 
Namen najine knjige je bil poiskati via media: razumeti urejenost sveta, ki ga doživljamo sleherni trenutek, le da brez vsakršne referenčne točke, ki bi bila neodvisna od nas in ki bi nam dajala gotovost pri naših razlagah in kognitivnih trditvah. 
Zares, ves mehanizem, v katerem postajamo razlagalci in opazovalci, nam pripoveduje, da bo naš svet kot svet, ki ga ustvarjamo v sožitju z drugimi, vselej vseboval natanko takšno mešanico pravilnosti in spremenljivosti, kombinacijo trdnosti in zmuzljivosti, tako značilno za človeško doživljanje, če ga pobližje pogledamo. 
Kakorkoli že, iz tega kroga očitno ne moremo uiti in izstopiti iz svojega kognitivnega področja. 
Za kaj takega bi morali – ob božji pomoči – spremeniti naravo možganov, naravo jezika in naravo svojega postajanja. 
Spremeniti bi morali naravo svoje narave. 

»Za to se boš moral naučiti plavati. 
Bi se učil?«

»Potem pa ne vem, kako bi se lahko naučil plavati. 
Za moje zelje praviš, da je tovor. 
Jaz pa mu pravim moja osnovna hrana.«

