2 Delež zaposelnih v kmetijstvu se je po letu 1950 po vsem svetu močno zmanjšal. 

15 Belgija

anuiteta, redno letno izplačilo, tudi letni obrok odplačila dolga, glavnice in obresti. 

centralna banka, osrednja banka v bančnem sistemu države. 
Večina centralnih bank (na primer Federal Reserve System v ZDA, Bank of England v Veliki Birtaniji ali Bundesbank v Nemčiji) nadzoruje izdajo bankovcev in z refinanciranjem posojil drugih finančnih ustanov varuje bančni sistem pred zlomom. 
V Združenih državah in tudi v nekaterih drugih državah izdajajo centralne banke predpise in dovoljenja za poslovanje bank v svoji pristojnosti. 
Odgovorne so tudi za izvajanje (in ponekod za opredeljevanje) monetarne politike. 
Monetarna politika ima na razpolago tri glavne instrumente. 
Prvič, centralna banka lahko spreminja določilo, kolikšen delež denarnih vlog so poslovne banke dolžne hraniti kot obvezne rezerve. 
Drugič, centralna banka lahko spreminja obrestno mero oziroma *diskontno stopnjo za posojila poslovnim bankam ali drugim subjektom na denarnem trgu. 
Tretjič, centralna banka lahko nastopa na prostem trgu z nakupi in prodajo vrednostnih papirjev. 
S takim ukrepanjem lahko vpliva na obnašanje bank in s tem posredno na količino denarja v obtoku. 
Načrt za poenotenje vseh nacionalnih valut Evropske unije v eno samo evropsko denarno enoto vključuje tudi povezovanje nacionalnih centralnih bank v enotni Evropski sistem centralnih bank (ESCB) po vzoru ameriškega Federal Reserve System. 
Predlagano je, da naj ESCB postane samostojna ustanova, pravno in ustavno zadolžena za ohranjanje cenovne stabilnosti v Evropski uniji (podobno kot Bundesbank v Nemčiji) in da se ji ni treba podrejeti dnevni finančni volji vlade (kakor na primer v Franciji ali v Veliki Britaniji). 
Slovenska centralna banka, *Banka Slovenije, je bila ustanovljena leta 1991 ob pravni osamosvojitvi Slovenije, istega leta je z izdajo lastne denarne enote pripomogla Sloveniji tudi k monetarni osamosvojitvi. 
Od takrat kot centralna banka skrbi za stabilnost slovenske valute in splošno likvidnost plačevanja v državi. 

družbena lastnina (državna lastnina), *kolektivna lastnina.

Realne cene primarnih proizvodov, 1970--87 

blagovna borza (?produktna borza), *trg s standardiziranimi *primarnimi proizvodi in polproizvodi. 
Za številne vrste borznega *blaga velja enotna svetovna cena, od katere so možna le manjša odstopanja glede na kakovost (na primer pri nafti). 
Za večino tovrstnih produktov obstoja eno samo pomembno svetovno tržišče, na katerem se sklene večina poslov. 
S kovinami se na primer največ trguje na londonski borzi kovin. 
Dežele proizvajalke in dežele porabnice občasno sklepajo sporazume o stablilizaciji cen, da bi preprečile prevelika nihanja. 
Ti dogovori so primerljivi z bolj ambicioznimi prizadevanji *kartela *OPEC, ki skuša doseči dolgoročen nadzor nad cenami. 
Ustaljeno raven cen je mogoče doseči le, če obstaja centralni denarni sklad. 
V tem primeru je mogoče odkupiti večje količine blaga (in s tem zmanjšati ponudbo), kadar cena pade pod zaželeno raven. 
Zaloge je potem mogoče ponuditi trgu, kadar se cena dvigne na zaželeno raven. 
Nihanja svetovnih cen surovin in kmetijskih proizvodov lahko povzročajo zelo resne težave, predvsem gospodarstvom držav v razvoju, ki si služijo devize pretežno z izvozom omejenega števila *primarnih prozivodov. 
(Glej tudi *terminski trgi.) 

gospodarska družba, pravno predpisana oblika poslovne organizacije. 
Gospodarske družbe so osebne ali kapitalske. 
Med osebne družbe, ki so praviloma zelo maloštevilne, štejejo komanditne družbe in družbe z neomejeno odgovornostjo (d.n.o.). 
Najpogostejše so kapitalske družbe, družbe z omejeno odgovornostjo (d.o.o.) in *delniške družbe (d.d.). 
V njih imajo delničarji le omejeno odgovornost do *dolgov podjetja. 
Delnice nekaterih delniških družb so v javni prodaji, z njimi se trguje na borzi. 
Število delničarjev v delniških družbah ni omejeno, medtem ko v družbah z omejeno odgovornostjo ne sme presegati določenega števila (v Sloveniji največ 50 družbenikov). 
Ti obliki družb uživata v primerjavi z drugimi vrstami gospodarskih organizacij (na primer *družbami civilnega prava in samostojnimi podjetniki) več finančnih in davčnih ugodnosti. 
Ustanovitev gospodarskih družb in njihovo delovanje urejuje v Sloveniji *zakon o gospodarskih družbah.

dohodek, nadomestilo za delo in druge *proizvajalne dejavnike. 
Pri posameznikih je dohodek iz dela običajno plača, ki jo prejemajo za opravljeno delo; te ne smemo enačiti z osnovno *plačo - plačilom za opravljeno delo za določeno časovno enoto. 
V podjetjih je (rezidualni) dohodek razlika med *prihodki od poslovanja in financiranja ter stroški, torej *dobiček Dohodek je mogoče prikazovati v bruto vrednosti (pred plačilom davkom in drugimi odbitki) ali neto (po vseh odbitkih). 
Dohodkov od premoženja je več vrst: pri nepremičninah najemnina, pri kapitalskem premoženju pa dohodki od udeležbe pri dobičku, običajno v obliki *dividend. 
Del dohodka, s katerim je mogoče prosto gospodariti, se imenuje razpoložljivi dohodek. 
(Glej tudi *narodni dohodek)

Friedman, Milton (1912-- ), ameriški ekonomist, pionir sodobnega *monetarizma, znan predvsem kot zagovornik samoregulacije gospodarstva prek prostega trga in kot neomajni nasprotnik Keynesove teorije diskretnega upravljanja agregatnega povpraševanja s pomočjo ustrezne gospodarske politike. 
Na novo je postavil kvantitetno teorijo denarja kot postkeynsijsko teorijo denarnega povpraševanja. 
V !?Teoriji funkcije porabe (1957) je Friedman razvil hipotezo »permanentnega dohodka«, v kateri je dokazoval, da je prihodnji (pričakovani) dohodek za določanje obsega porabe potrošnikov enako pomemben kot sedanji. 
Tako je dodelal keynsijski pojem *«poraba/funkcija«, hkrati pa posredno ovrgel keynsijske idejo, da gospodarstvo teži k nestabilnosti. 
Leta 1976 je Friedman prejel Nobelovo nagrado za ekonomijo; njegov vpliv na ekonomsko prakso, še posebno na konservativne Zahodne vlade v sedemdestih in osemdesetih letih, je bil velikanski. 

organizacija vzajemne pomoči (friendly society) britanska institucija, ki se je razvila v 19. _stoletju kot oblika samopomoči ali kot *zadruga. 
Ker ni obdavčena, predstavlja danes privlačno možnost varčevanja. 
Delovanje organizacij vzajmene pomoči je omejeno, nadzoruje jih poseben državni urad. 
Najpogostejša oblika so stanovanjske hipotekarne družbe, druge aso podobne finančnim ustanovam, ki se ukvarjajo z življenjskim zavarovanjem.

gospodarska dejavnost, *primarna proizvodnja, *sekundarna proizvodnja, *terciarni sektor. 

insidersko trgovanje (insider, človek, ki dobro pozna razmere) kupovanje in prodaja dolgoročnih finančnih naložb (najpogosteje *delnic) na podlagi zaupnih informacij v zvezi z verjetnim gibanjem tržne cene naložbe v prihodnosti. 
Kupci oziroma prodajalci so posamezniki ali podjetja. 
Takšno trgovanje je praviloma nezakonito. 

emisijska hiša, *izdajateljska hiša.

veda o managementu (managementska veda), uporaba kvantitativnih metod pri poslovnem odločanju. 
Managementska veda zajema celotno področje odločanja vodilnih uslužbencev, na primer *operacijsko raziskovanje, *upravljanje proizvodnje, *trženje, *upravljanje kadrov in *stroškovno računovodstvo. 
Značilna za metode managementske vede je kvantitativna predstavitev poslovnih problemov, kar pomeni, da so vsi pomembni dejavniki prikazani v številkah. 
Proces oblikovanja modelov omogoča opredelitev glavnih elementov odločanja in njihovo analizo v odnosu do problema v celoti. 
Sledijo različni predlogi in njihova ocena ter izbira optimalne rešitve. 
Pri uporabi kvanitetativnih metod je treba kot protiutež vedno upoštevati tudi človeški faktor, saj se poslovne odločitve tičejo ljudi. 
Čeprav je iz preteklih opažanj mogoče sklepati, kako se bodo ljudje odzivali v prihodnosti, se razmere spreminjajo in zato človeških reakcij za prihodnost ni mogoče zanesljivo napovedati. 
Metode managementske vede bi morali vodilni zato uporabljati kot pripomoček, na pa kot nadomestilo, za poslovno odločanje.

Marshall, Alfred (1842-1924), britanski klasični ekonomist. 
Zaslužen je predvsem za razvoj mikorekonomike delnega ravnovesja (za razliko od splošnega), teoretične analize razporeditve virov, ki jo je opravil s pomočjo raziskave delovanja ponudbe in povpraševanja na posameznem reprezentativnem trgu, ob podmeni, da je ta trg zanemarljivo majhen v odnosu do celotnega gospodarskega sistema. 
V procesu raziskovanja je prvi uporabil: krivulji ponudbe in popraševaja; izraz elastičnost za odnos med dvema proporcionalnima spremembama; ter izraz potrošnikov presežek, s katerim je izrazil razliko med maksimalnim zneskom, ki so ga potrošniki pripravljati plačati za neko količino blaga, in zneskom, ki ga ob dani tržni ceni v resnici morajo plačati. 
Marshall je tudi obširneje obdelal teorijo rente, ki jo je nasledil od *Ricarda (glej *dobiček).

S: 199; 8,5 X 5,8 

neoklasična ekonomija, *klasična ekonomija, *ekonomske šole. 

kvota, *kontingent. 

maloprodaja (prodaja na drobno), prodaja razmeroma majhnih količin blaga končnim (u)porabnikom za osebno in gospodinjsko uporabo, ne pa za preprodajo (v nasprotju z *veleprodajo). 
Maloprodajno blago so artikli, ki se hitro obračajo: živila, predmeti za osebno nego, obleka, gospodinjski aparati itd. (V maloprodajo lahko štejemo tudi storitve, kakršna je na primer oskrba z vodo, plinom in elektriko, telefon, zabava, transport ter zdravniške, odvetniške, računovodske in bančne storitve). 
Maloprodaja poteka v glavnem prek trgovin. 
V ZDA opravijo tretjino prodaje na drobno trgovske verige, tri četrt prodaje živil pa samopostrežni supermarketi. 
Cene blaga so zaradi *ekonomije velikega obsega v takšnih trgovinah lahko nižje. 
V zadnjem času se spet pojavlja stari »bazar« oziroma tržnica v obliki sodobnih nakupovalnih centrov. 
Te skupine trgovin, uradov in storitvenih dejavnosti (bank, restavracij in kinematografov) pod eno streho vključujejo ogrevane ali klimatizirane cone za pešce z nasadi in vodnjaki. 
V ZDA prodajo v takšnih nakupovalnih središčih več kot polovico vsega blaga na drobno. 
Podobno kot supermarketi so številna nakupovalna središča dostopna le z avtomobili. 
Sodobni tokovi v maloprodaji kažejo na stalno zmanjševanje števila posrednikov med veletrgovcem in končnim (u)porabnikom. 
Prodaja na drobno ne poteka nujno prek trgovin, vedno večji pomen imajo *oglašanje in druge oblike neposrednega trženja, prodaja po pošti, prek oglasov v medijih z uporabo kreditnih kartic, prodaja od vrat do vrat, telefonska prodaja in prodajni avtomati. 

obdavčitev, obvezni vsakoletni prenos denarja (davkov) posameznikov, podjetij in drugih združb osrednji in lokalnim upravam. 
Davčna stopnja se določa bodisi kot absoluten znesek na neko enoto ali kot odstotek vrednosti obdavčenega predmeta. 
Obdavčitev ima več namenov. 
Prvič, za vlado je vir prihodkov. 
Višje davčne stopnje praviloma prinašajo državi večje davčne prihodke. 
Ni pa nujno tako. 
Visoki davki na dohodke imajo lahko za posledico na primer izogibanje plačilu davčnih obveznosti in davčne utaje (zakonsko dopustno oziroma kaznivo neplačevanje davkov), izseljevanje oseb z visokimi dohodki in nemotiviranost za delo. 
Zato se v primeru zvišanja davčnih stopenj davčni prihodki utegnejo celo zmanjšati. 
Drugič, z obdavčitvijo (skupaj s proračunsko porabo) je možno izvesti tudi prerazdelitev *dohodka in *premoženja. 
Če želimo preučiti, kako obdavčitev vpliva na zmanjševanje neenakost, ali, kakšne učinke utegnejo imeti merebitne spremembe davčnih stopenj v prihodnosti, je treba analizirati davčno progresijo. 
Progresivni davki zmanjšujejo neenakost (čim višji so dohodki, tem večji del dohodkov se odtegne kot davek), medtem ko degresivni davki povečujejo razlike v družbi (čim višji je dohodek, tem manjši del dohodka gre za davke). 
Tretjič, z obdavčevanjem je možno spreminjati tudi cenovna razmerja pri *blagu in storitvah, s tem pa vplivati na oblikovanje povpraševanja. 
Mnoge države predpisujejo visoke davke za alkohol in tobačne izdelke, da bi zmanjšale porabo tovrstnih izdelkov. 
Obdavčitev uvoza (s *carinami) ima lahko podobno vlogo. 
Četrtič, s spremembami davkov je mogoče vplivati na celotni obseg povpraševanja (glej *fiskalna politika). 
Davke ali dajatve delimo na neposredne in posredne. 
Neposredne plačujejo posamezniki in podjetja; to so davek na dobiček pravnih oseb, davek od dobička, davek od premoženja (za nepremičnine ali za prihranke nad predpisanim zneskom), davek na dobiček iz kapitala (na primer pri prodaji nepremičnin), davek na dediščino, glavarina itd. 
Neposredni davki so tisti, ki se zaračunavajo ob porabi. 
V to kategorijo sodijo *carinske dajatve in trošarine, prometni davek in davek na dodano vrednost. 
Slabo pri neposredni obdavčitvi je, da ne spodbuja dela in varčevanja. 
Posredne dajatve so često regresivne (in zato po mnenju mnogih nepravične). 
Davek na dobiček iz kapitala je obdavčitev izkupička od prodaje nepremičnin, vrednostnih papirjev in drugih deležev v kapitalu. 
Plačati ga morajo posamezniki in podjetja. 
Davek na dobiček plačujejo podjetja. 
Včasih se odmerja skupaj z davkom na dobiček od dividend in davkom na dobiček iz kapitala; na ta način je mogoče vplivati na podjetja, da večji del dobička zadržijo, ali pa, da ga več namenijo za dividende. 
Davek na dohodek fizičnih oseb se imenuje dohodnina. 
Določenih je več odstotnih stopenj, s katerimi se odmerja zvezancem v različnih davčnih razredih. 
Davčne stopnje se običajno višajo z dohodki (so progresivne). 
Davki po višjih stopnjah se odmerjajo pri dohodkih, ki presegajo določeni dohodkovni prag. 
Najnižja davčna stopnja je običajno nič, osebe z nizkimi dohodki torej ne plačujejo dohodnine. 
Davek na dediščino je davek, ki ga je treba plačati za podedovano premoženje. 
Glavarino (»skupnostni davek«, ki so ga kratek čas uporabljali tudi v Veliki Britaniji) plačujejo v enakem znesku vsi odrastli člani skupnosti. 
Davki od premoženja (običajno se obračunavajo po progresivni lestvici glede na vrednost premoženja) so davki, ki jih plačujejo lastniki nepremičnin. 
Obdavčiti pa je mogoče tudi druge oblike premoženja. 
Prometni davek je davek na blago in storitve na kraju prodaje. 
Davek na dodano vrednost (DDV) je davek na vrednost, ki jo je podjejte dodalo proizvedenemu blagu ali storitvi. 
Drugače povedano, je obdavčitev razlike med prodajno ceno proizvoda in stroški za kupljene surovine in polproizvode, ki so bili uporabljeni v proizvodnji. 

konjunkturni cikel (gospodarski cikel), bolj ali manj redna ciklična nihanja obsega celotnega *povpraševanja, torej tudi *narodnega dohodka. 
Včasih jih je mogoče omejiti s stabilizacijsko politko. 
Razlogi zanje so različni. 
Številni teoretični modeli vidijo vzrok za nihanja predvsem v spremembi obsega *investiranja v podjetjih. 
Toda spremembe v investicijski politki imajo lahko najrazličnejše vzroke, med drugimi tudi »pretrese« na področju povpraševanja (na primer ob skoku svetovnih cen nafte v letih 1973Ȕ1974, ki ni vplival le na investicije, temveč tudi na druge sestavine povpraševanja) in nenadne spremembe monetarne politke in *obrestnih mer.

