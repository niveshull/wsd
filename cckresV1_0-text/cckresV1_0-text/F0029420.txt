To do nedavnega ni bilo znano, in vse kaže, da bodo končali na celjski deponiji, ki bi lahko bila tudi zasilni izhod, če bi se še kaj zavleklo v Dogošah. 
Za dogovore o tem, da bi smeti iz Maribora vozili v Celje, je bilo slišati že decembra lani. 
Takrat smo na občino poslali vprašanje, ali se o tem res dogovarjajo, vendar so to odločno zanikali, čeprav so bili pogovori najverjetneje že precej konkretni. 
Šele ko so pred dnevi o njih javno spregovorili Celjani, jih je priznal tudi mariborski župan Boris Sovič, vendar je hkrati zatrdil, da bi v Celje odvažali le »neznaten« delež smeti. 
Potem pa je Danilo Šalamon iz komunalne direkcije pojasnil, da se dogovarjajo o prevzemu kar tretjine mariborskih odpadkov oziroma od 20 do 30 tisoč ton na leto.

