Soeren Kierkegaard

Pozitivno prikrojimo svoja prepričanja in se znebimo škodljivih.

Ko se zjutraj prebudimo, popijemo še drugo polovico vode, spet s pogledom, obrnjenim navzgor. 
Rešitev se nam razkrije v sanjah, ali pa nas preblisne v tekočem dnevu. 
To tehniko uporabimo takrat, ko smo v budnem stanju že storili vse, da bi težavo razrešili, pa nam ni uspelo.

Spoznala sem, da so osamljeni ljudje, ki so bili vpisani v posredovalnico, precejšnjo pomembnost pripisovali zunanjemu videzu. 
Zato so se tudi odločali za ogled video posnetkov izbranih kandidatov. 
Na prvi pogled naj bi sicer dajali prednost osebnostnim lastnostim in skupnim interesom pri preživljanju prostega časa, toda nekako je bil pri večini le videz tisti, ki je na koncu predstavljal jeziček na tehtnici končne odločitve, ali se bodo sploh srečali s predlagano osebo. 
Čeprav so bili tudi taki, ki so se srečali s kom le na podlagi opisa po telefonu. 
Potem pa so se nekateri izmed njih nejevoljno pritoževali, kako smo jim mogli predlagati takšno neprimerno (beri: neprivlačno) osebo.

Ko so se člani ženitne posredovalnice odločili za srečanje z izbrano osebo, so nas ponavadi poklicali in nam povedali, kako je snidenje potekalo. 
Nekateri so bili razočarani in so nas prosili, naj jim iščemo naprej, nekateri pa so se celo zaljubili na prvi pogled. 
Včasih je bila takšna privlačnost obojestranska in oba sta ustavila nadaljnje iskanje partnerja.

HIŠA OB SREBRNEM JEZERU

Igor, publicist: “Komunikacija je stik, razumevanje, izražanje svojega stališča in namena, tako da ga drugi razume. 
Poleg tega skozi komunikacijo izraziš svoj slog in svojo zunanjo podobo, “imidž”.”

Pri pogovoru s soljudmi jih iskreno in prijazno glejmo v oči. 
Ne izogibajmo se očesnemu kontaktu, saj nam pogosto o sogovorniku lahko pove veliko več kot nerodno izražene ali zamolčane besede. 
To seveda ne pomeni, da moramo preiskujoče in dvomeče bolščati v črnino njegovih zenic, kakor bi ga hoteli hipnotizirati proti njegovi volji. 
Mehka in prijazna pozornost povsem zadostuje. 
Kakovost očesne komunikacije je velikokrat bistvena pri končnem rezultatu pogovora. 
Ko torej sogovornika zbrano gledamo v oči in ga z zanimanjem poslušamo, poskusimo v sebi doživeti to, kar nam pripoveduje. 
Med pogovorom se ne predajajmo notranjim monologom in ne pretvarjajmo se, da spremljamo njegove besede, če smo z mislimo odpotovali kdove kam. 
Če bomo pri medčloveških komunikacijah izžarevali ljubezen in prijaznost, se nam bo vračala v postoterjenih oblikah in mavričnih barvah, kot čudoviti ples radostnih energij, ki se bodo za vedno naselile v nas.

S podrobnim razumskim analiziranjem vsako čustvo razvodeni, se obrusi, “izgubi zobe” in možnost, da vase posrka vso našo pozornost in s tem tudi energijo.

“Joj, saj to je preveč!”

Če hočemo živeti polno in srečno, se moramo naučiti dajati in sprejemati. 
Prav nič nam ne koristi, če vse znance in prijatelje zasipamo z dragimi, domiselnimi in lepimi darili, njihovih daril in komplimentov pa ne znamo hvaležno sprejeti. 
Za vsako darilo, ki ga prejmemo, bodimo hvaležni in veseli. 
Nanj glejmo kot na izraz ljubezni, prijaznosti in naklonjenosti, ki si jo brezpogojno zaslužimo, če ne je gotovo ne bi bili deležni. 
Cenimo in spoštujmo trud človeka, ki nam je kaj podaril in dobre želje, ki so vgrajene v darilo. 
Nikakor se ne obremenjujmo s tehtanjem, analiziranjem in primerjanjem v slogu:

Hrepenenje v človeku ustvarja določeno energijsko napetost, ki zavre izpolnitev njegovih želja. 
Tudi vloga hrepenenja, ki naj bi navdihovalo umetnike, je vprašljiva. 
V novi dobi vodnarja je napočil čas, da hrepenenje odstopi prostor zaupanju. 
Človeku, ki brezmejno zaupa vesolju, samemu sebi in svojemu notranjemu vodniku, svoji usodi in kozmični harmoniji, ni treba zasanjano v solzah strmeti v iluzorno sliko svoje daljne prihodnosti, kjer naj bi se zgodilo, kar si želi. 
Sodobni človek je sam suvereni ustvarjalec svojega življenja, ki ima vajeti trdno v svojih rokah in ne dvomi, da bo dosegel tisto, kar si je zastavil. 
Njegova moč je v brezmejnem sedaj, kjer deluje v smeri uresničitve svojih ciljev, ne pa v brezplodnem hrepenenju, kjer bi se utapljal v vzdihih na prihodnost.

Tudi če vam drastična sprememba nikoli ne bi v celoti uspela (ali pa ne boste povsem prepričani, da vam je), vedite, da ste nedvomno neponovljivo, enkratno, čudovito, dragoceno bitje, vredno ljubezni, razumevanja in spoštovanja. 
Spremenite hlastanje po spremembi v sprejemanje. 
Sebe in drugih. 
Ne potrebujete nobene potrditve drugih, da spoznate svojo vrednost. 
Cenite se in bodite ponosni nase. 
Prava lepota je vendar tista notranja, ne zunanja. 
To nam vsi ves čas govorijo, pa pogosto ne verjamemo prav, čeprav smo že tolikokrat slišali to zatrditev. 
Toda v praksi se bo izkazalo, da bo naša novo odkrita notranja lepota v vsej svoji mogočnosti zasijala tudi navzven. 
Verjemite in videli boste, če si izposodim znani rek dr. Wayna W. Dyerja, znanega ameriškega psihoterapevta, ki je napisal tudi knjigo s tem naslovom.

Ko ljubimec odide iz vaše postelje, počasi bledijo njegovi dotiki na vaši koži in gibi njegove roke se topijo v mehkobi kodrov vaših las. 
Na vajin dih, ujet v harmonijo enosti, ostane le še spomin. 
Nepozabnost osrečuje ali boli, kot si pač izberemo. 
Če si oba izbereta najlepši zorni kot razmišljanja, lahko srečno preživita na najboljši možni način. 
Lahko se odločimo: dovolj je bilo bolečin. 
Sedaj je čas za srečno obdobje in za uživanje preostanka življenja.

Bodite norec v taoističnem smislu, v zenovskem smislu. 
Nikar okrog sebe ne ustvarjajte zidu znanja. 
Kakršnokoli izkušnjo doživljate, naj se zgodi, potem pa jo odvrzite. 
Nenehno čistite svoj um; preteklost naj odmira, tako da boste ostajali v sedanjosti, tukaj in zdaj, kakor da ste ravnokar rojeni, čisto navaden dojenček. 
Na začetku bo zelo težavno. 
Svet vas bo začel izkoriščati...kar naj. 
Reveži. 
Tudi če vas ogoljufajo in preslepijo in oropajo, naj se zgodi, kajti tistega, kar je resnično vaše, vas ne more nihče oropati, tistega, kar je v resnici vaše, vam ne more nihče ukrasti. ...”

Vedeti, da so vse krize ciklične. 
Čez mesec ali dva se niti spomnili ne bomo več, da nam je bilo tako neskončno hudo. 
Požvižgavali si bomo pesmico na poti v službo in se nasmehnili potepuškemu psu na križišču. 
Našli bomo drobna zadovoljstva v majhnih stvareh.

Najnovejša medicinska odkritja nas prepričujejo, da je depresija zgolj bolezen, resno obolenje, ki prizadene celotno telo. 
Veliko ljudi pa je še zmerom prepričanih, da je depresija le otožno, potrto razpoloženje, ki pomeni posamezno fazo v ciklusu naših veselih in žalostnih dni. 
Nekateri celo menijo, da gre za duševno bolezen ali za bolezen duha in se je zato sramujejo, kar je seveda nesmiselno in neresnično. 
Zdravniki trdijo, da depresijo povzroča neravnovesje kemičnih snovi v naših možganih. 
Obstaja že široka paleta zdravil, predvsem na bazi litija – za hujše primere, ki naj bi v nekaj tednih ali mesecih ponovno vzpostavila izgubljeno ravnotežje med možganskimi celicami in izboljšala razpoloženje. 
Tedaj naj bi bil bolnik (ali “bolnik”) spet sposoben za vsakdanje aktivnosti in nekoliko polnejše življenje.

Komunikacije s soljudmi me osrečujejo in izpolnjujejo moje življenje. 
Umetnost komunikacije s soljudmi brezhibno obvladam. 
Imam dobre, iskrene in poštene prijatelje, na katere se vedno lahko zanesem. 
Sreč(e)n-a sem, da je tako in globoko hvalež(e)n-a. 
Radostno se družim s prijetnimi ljudmi, ki me obdajajo. 
Skupaj delimo prelepe trenutke in uživamo v družbi drug drugega.

Velikokrat smo že omenili zdravilno moč sprehodov v naravo in povezovanja z njenimi ritmi. 
Nekatri zelo senzitivni ljudje, ki znajo pozorno prisluhniti, pa verjamejo, da v naravi bivajo tudi posebna, nenavadna bitja, ki so fizičnim očem nevidna. 
Imenujejo jih angeli, devinska bitja, vile, vilinci, škratje, gnomi, elfi, palčki, slamandri... 
Francoski pisatelj, Nobelov nagrajenec Anatole France v svoji knjigi Kuhinja pri kraljici Gosji nožici na zanimiv način opisuje njihovo prisotnost v svetu, ki nas obdaja. 
Drugi Nobelovec, Miguel Angel Asturias ve povedati marsikaj zanimivega o “škratu sanj, ki spreda zgodbe” v Gvatemalskih legendah. 
Nepozabni so tudi Tolkienovi prečudoviti in podrobni opisi teh bitij v knjigah Hobit in Gospodar prstanov.
Veliko dokazov govori v prid njihovega obstoja. 
Pravljice, knjige, risbe, znanstvene raziskave na višjih ravneh zavesti, pričevanja ljudi, ki so jasnovidni, ali pa čutijo njihovo prisotnost... 
Res pa je, da večina posameznikov industrijsko razvite in razumsko pogojene zahodne civilizacije ne verjame vanje. 
Omalovažujoče zamahnejo z roko, češ, to so pravljične izmišljije za majhne otroke. 
Pozabijo, da so kot otroci tudi sami znali komunicirati s temi bitji. 
Veliko otrok to počne, preden jih odrasli ne prepričajo, da teh bitij ni, da obstajajo samo v pravljicah. 
Kjub temu pa se dandanes, v novi Vodnarjevi dobi, čedalje več ljudi posveča povezovanju z vilami, vilinci, angeli in podobnimi bitji. 
William Bloom je napisal številne knjige o njih, pri nas pa se z znanstvenim raziskovanjem tega področja ukvarja Marko Pogačnik. 
Vsi, ki verjamejo v te subtilne svetove, se strinjajo, da je napočil čas, da ta bitja spet vstopijo v naš svet in nam pomagajo. 
Sodelovanje z njimi predstavlja čisto radost. 
Menda jih najlažje začutimo v neokrnjeni naravi, v gozdovih, ob čistih rekah in potokih, predvsem pa v bližini slapov.

GRENKOBA ALI SLADKOST ZAVRNITVE............................

