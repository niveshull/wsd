Ni podpore za pobiranje železničarskega tolarja?

Čeprav danes prevladujoči liberalnodemokratski tip politične ureditve predpostavlja družbeno deregulacijo, nove tehnologije in razvojne paradigme nenehno prinašajo tudi nova področja, ki potrebujejo regulacijo. 
Sodobni poslanec je ujet v značilno protislovje parlamentarne demokracije. 
Po eni strani gre za najvišjo "menedžersko" funkcijo, saj gre za upravljanje s celotno družbo in se v predmetih poslančevih odločitev stekajo vse - čedalje bolj specializirane in sofisticirane - stroke tega sveta. 
Po drugi strani pa gre za edini upravljalski poklic, za katerega ni zahtevana nobena strokovna kvalifikacija. 
Kajti če bi bila, bi bil zanikan sam temelj parlamentarne demokracije, to je splošna aktivna in pasivna volilna pravica. 
V krščanskih prispodobah, krščenih s Henigmanovo latovščino, bi lahko rekli, da je poslanec Jezus Kristus, ki namesto ljudstva - suverena, ki je "nekoč" prenesel svojo oblast na izvoljene izbrance - nosi križ v obliki nenehnega žretja vedno večjih količin vedno bolj neužitne in neprebavljive zakonodajne solate. 
Nehvaležno ljudstvo ga na njegovem križevem potu v zahvalo zasipa zgolj s psovkami, da je postopač, spletkar in prevarant. 
Kako se prebiti skozi to solato in po nemarnem ne narediti vesoljnega potopa, pa je skrivnost, skorajda enaka skrivnosti brezmadežnega spočetja ali vstajenja. 
Vseeno pa jo nekoliko pojasnjujejo iznajdbe sodobnih parlamentarnih demokracij: dejanska dominacija izvršilnih strokovnih aparatov nad zakonodajnimi telesi, dolgotrajna in zapletena, večstopenjska parlamentarna procedura, javna diskusija v medijih in civilni družbi...

V zadnjem nastopu na "Final fouru" se bo Smelt Olimpija pomerila z Asvelom

