Dušan Snoj je od leta 1995 do 2000 opravljal funkcijo izrednega in pooblaščenega veleposlanika Republike Slovenije v Ruski federaciji, hkrati pa je bil tudi prvi slovenski veleposlanik v Kazahstanu, Uzbekistanu, Kirgiziji, Turkmenistanu in v Belorusiji. 
Po vrnitvi iz Moskve je bil član uprave in glavni urednik izdajateljske hiše GV skupina.

Predsednik republike dr. Danilo Türk je s soprogo Barbaro Miklič Türk v Gradu Brdo priredil večerjo v čast letošnjima Prešernovima nagrajencema in nagrajencem Prešernovega sklada.

Izpostavil je, da je splošna ocena usposobljenosti Slovenske vojske dobra in je napredovala iz ocene 3,37 v lanskem letu na letošnjo oceno 3,54, torej se je splošna raven usposobljenosti Slovenske vojske v letu 2009 povišala.

V državni zbor sem prišel zaradi spoštovanja poslank in poslancev ter institucije državnega zbora.

Ta prepričljivost je bila bistvena prvina odločnosti slovenske milice in slovenskega ljudstva, da se z vsemi močmi upre ogrožanju demokratičnih procesov v Sloveniji. 
Prav to pa je bilo v tedanjih jugoslovanskih razmerah nekaj povsem novega. 
V konfrontaciji volje se je izkazala odločnost in čvrstost Slovenije. 
Miting je bil odpovedan, Slovenija pa je dosegla pomembno zmago.

Tovrstne manipulacije so etično nesprejemljive . 
Že sama manipulacija s pravnim institutom ustavne obtožbe predsednika republike za potrebe politične polemike je ne le pravno ampak tudi etično nesprejemljiva. 
Poleg tega pa je v besedilu in sporočilu predloga za uvedbo ustavne obtožbe še nekaj etično nesprejemljivih vsebin.

moje današnje stališče o predlogu za uvedbo postopka ustavne obtožbe podajam v času, ki je politično pregret in poln obtoževanj. 
Predlog za uvedbo postopka ustavne obtožbe, ki ga državni zbor obravnava danes, je eden od vrhuncev sedanje prakse obtoževanja. 
Nad tem se moramo zamisliti. 
Kakšna družba postajamo in kam nas peljejo vsa ta groba, zelo pogosto povsem prazna in do absurda prignana obtoževanja?

Slovenija je danes soočena z velikimi nalogami. 
Rešiti moramo mnoge probleme: gospodarske probleme, brezposelnost, družbeno razslojevanje in številne druge. 
Nekateri so posledica naših lastnih slabosti – preteklih in sedanjih. 
Drugi so posledica mednarodnih razmer. 
Svet postaja vse zahtevnejši in domačo hišo moramo spraviti v red. 
Čim prej bomo to storili, tem prej in tem bolje bomo pripravljeni za pravo preobrazbo naše družbe. 
Postati moramo družba znanja, kajti samo to nam bo dolgoročno zagotovilo sposobnost za nastopanje s proizvodi z visoko dodano vrednostjo. 
Preprečevati moramo korupcijo, ki se vriva v naše družbeno tkivo, in zato je treba razčistiti vse primere, v katerih se našim državnim organom očitajo koruptivne prakse. 
Postati moramo družba kulture, kajti postindustrijska družba zahteva višjo raven kultiviranosti, kot jo premoremo danes. 
Postati moramo suverena država, sposobna lastne in tehtne presoje in dobrih odločitev za naprej. 
Vse to bomo potrebovali, če si bomo želeli takšno mesto v svetu, ki ga potrebujemo in ki si ga želimo. 
Nič nam ni zagotovljeno. 
Ta čas ne napredujemo, medtem ko se v našem okolju marsikaj spreminja, tudi na bolje in tudi tam, kjer napredka doslej nismo opažali. 
Evropa in svet nas ne bosta čakala. 
Nekoč je bilo zamudništvo usoda slovenskega naroda. 
Odkar imamo lastno državo pa to ne more in ne sme biti več.

danes sem prišel v državni zbor z namenom, da zavrnem pravno neutemeljene in moralno nesprejemljive obtožbe. 
Lahko mi verjamete, da tega ne počnem z lahkim srcem ali brez razmisleka o vseh razsežnostih te izkušnje. 
V naši državi je to že četrti poskus sprožiti postopek ustavne obtožbe – trije so bili naperjeni proti tedanjemu predsedniku vlade dr. Janezu Drnovšku, današnji pa je prvi, naperjen proti predsedniku republike. 
Štiri ustavne obtožbe v dvajsetih letih je veliko število. 
V ZDA, prvotni domovini tovrstnih postopkov, je v več kot dvesto letih samo trikrat prišlo do njihove uporabe. 
Slovenija postaja po lahkotnosti uporabe ustavne obtožbe pravi svetovni unikum.

Gospe in gospodje, ta del navajam zato, ker se mi zdi na tej stopnji zelo pomembno nedvoumno ugotoviti, kje so s svojimi zavezami različne države ali skupine držav. 
In to me privede do tretjega razmisleka, namreč do prepoznavanja deležnikov. 
Menim, da je pomembno presoditi, katere skupine držav je treba v začetnem obdobju leta 2010 pozvati k predstavitvi jasnih vizij za prihodnost. 
Seveda ne smemo pozabiti na vlogo velikih gospodarstev, skupine G-20, pri čemer bi morali sodelovati zlasti finančni ministri. 
Pomembno je tudi to, da je skupina BASIC, ki jo sestavljajo Kitajska, Indija, Brazilija in Južna Afrika, že predstavila svoja stališča. 
Po mojem mnenju je bilo sporočilo, ki ga je danes dopoldne posebej omenil predsednik vlade, jasno dojeto. 
Da, potrebujemo celovit, usklajen in pravičen izid procesa, ki nas vodi na konferenco v Mehiki. 
Rad pa bi dodal, da bi moral ta proces privesti tudi do pravno zavezujočega izida. 
Zato menim, da moramo razpravljati o tem, kako priti do te točke, in razpravljati moramo zdaj.

Včasih razmišljamo o tem, kako je kultura, ki je bila nekoč tako izjemno pomembna za oblikovanje naroda, sčasoma - potem, ko je Slovenija naposled ustvarila svojo državo - izgubila nekaj svoje prvotne pomembnosti. 
Rad bi, da o takih idejah, o takih razumevanjih razmišljamo zelo kritično. 
Kultura morebiti danes ni vsepovsod v prvih črtah prizadevanja za napredek, ni najbolj vidna, ni vedno obravnavana kot del poti naprej. 
Vendar, če nekoliko temeljiteje razmislimo, vidimo, da je ravno v teh časih, v časih svetovne recesije in izhoda iz recesije, ko se oblikujejo tudi novi vzorci razvoja držav in narodov, za slovenski narod spet prav kultura tisto, kar nas bo peljalo naprej in kar nam bo dalo pravo definicijo.

Gospod predsednik, verjamem, da razumete poseben položaj Slovenca, ki živi izven meja domovine. 
Vaše razumevanje in podpora bosta spodbudila duh napredka in ves naš trud ne bo samo prizadevanje za golo preživetje in obstoj slovenske skupnosti, ampak nov zagon h krepitvi sožitja, ljubezni, odprtosti, duha svobode in dobrote - vrednot, ki jih je opeval France Prešeren in ki so tudi vrednote združene Evrope.

Marcel Štefančič: Poglejte, sistem, v katerem smo zadnjih 20 let, je očitno prišel do točke, ko v njem ni več mogoče poslovati. 
Nihče ne plačuje, vsi so ujeti v začarani krog neplačevanje, plačilne nesposobnosti, tako da problem ni več zgolj brezposelnost, ampak to, da tisti, ki delajo, niso plačani za delo, ki so ga opravili.

Odstopi pa se počasi oziroma težko.

Afganistan pripada Afgancem. 
Politiko je nujno voditi tako, da bo Afganistan čimprej, v nekaj letih, toliko stabilen, da se bo lahko vojska umaknila in tuja vojaška prisotnost ne bo več potrebna. 
Ko se je o tem začelo razpravljati, takšno mnenje ni bilo prevladujoče, zdaj pa se je zelo široko prijelo. 
V Davosu sem se o tem nedavno pogovarjal z enim od voditeljev afganistanske opozicije, Abdullahom Abdullahom, ki je bil dolga leta zunanji minister in na zadnjih predsedniških volitvah 2008 protikandidat predsednika Karzaja. 
V Afganistanu se zelo bojijo hitrega umika vojakov, ki bi destabiliziral stanje. 
Razumejo pa, da je umik nujen. 
Plemensko organizirani Afganistan mora bolj decentralizirati oblast. 
To so nujni politični pogoji, da se začne situacija normalizirati in da se odmaknejo od oborožene sile. 
Če se država politično stabilizira, bo možen dovolj časten umik tujih vojakov. 
Še nekaj je zelo pomembno: regionalno sodelovanje sosednjih držav z Afganistanom. 
Svetovna diplomacija je tukaj prešibka, prepočasna, stvari bo treba pospešiti. 
Prav bi bilo, da Slovenija razume svoje obveznosti in da jih izpolni na način, ki nam bo omogočil umik v primernem času. 
Ne mislim, da je za Slovenijo dobra opcija, da bi se hipno umaknila iz Afganistana.

Nisem se še odločil. 
Tekme bom seveda spremljal, če ne drugače, po televiziji.

Popoldan se je slovenski predsednik srečal tudi s predsednico avstrijskega parlamenta mag. Barbaro Prammer ter generalnim direktorjem Mednarodne agencije za jedrsko energijo Mohamedom El Baradejem. 
S slednjim sta največ pozornosti namenila iranskemu vprašanju, neširjenju jedrskega orožja ter miroljubni uporabi jedrske energije.

Predsednik dr. Danilo Türk se je dopoldan po lokalnem času srečal s predsednikom Zveznega senata Garibaldijem Alvesom Filhom in drugimi uglednimi senatorji, popoldan pa še s predsednico Zveznega vrhovnega sodišča Ellen Gracie Northfleet.

Predsednika sta med drugim ocenila, da sta vladi glede odprtih dvostranskih vprašanj, kot so vprašanje meje, Nuklearne elektrarne Krško in varčevalcev nekdanje Ljubljanske banke, lani naredili pomemben napor in prav bi bilo, da s tem naporom nadaljujeta in morda naredita načrt, kako ga nadaljevati. 
Pri vprašanju meje je bil po oceni predsednika dr. Türka dosežen napredek, »doseženo pomembno načelno stališče, da se išče pomoč pri precizni določitvi meje tako na kopnem kot na morju s pomočjo tretjega, ki ga je treba sedaj precizirati z dogovorom o načinu reševanja«.

Predsednik republike se je z italijanskim kolegom strinjal v pogledu prioritet, v pogledu ocene doseženega in nenazadnje, kot je izpostavil predsednik republike "tudi v pogledu spoznanja, da nam prihodnost predstavlja najboljšo pot tudi za odpravo vseh spominov in bolečih občutij, ki jih včasih prinašajo spomini na preteklost. 
Prihodnost je najboljši odgovor na to in ravno ta naša posvetitev prihodnosti, dejstvo, da se tako močno posvečamo prihodnosti, je tudi najboljši odgovor na vse, kar bi se lahko še postavilo kot vprašanje iz preteklosti."

Ob današnji slovesni priložnosti pa se želim najprej - in to v svojem imenu, v imenu države Slovenije in v imenu vseh državljank in državljanov Slovenije - zahvaliti dosedanjemu predsedniku republike, dr. Janezu Drnovšku, za državniško delo in za velik prispevek, ki ga je dal k uspešnosti in ugledu naše države.

Čas neposredno po koncu II. svetovne vojne pa je prinesel tudi tragične dogodke in velike zločine, kot so bili množični poboji poražencev. 
Druga svetovna vojna je vrgla svet z njegovih moralnih tečajev. 
Množične kršitve človekovih pravic, ki so se zgodile kot uvod v vojno in med vojno samo, pa tudi po koncu vojne, nam morajo biti trajen opomin, ki nam nalaga nujno skrb za varovanje človekovih pravic danes in v prihodnje.

Vsi vidiki varstva človekovih pravic in vladavine prava prispevajo h krepitvi človeške varnosti in človeškega dostojanstva. 
To so tudi osrednja zagotovila za kakovost razvoja, kakršno potrebujemo danes. 
Hkrati pa potrebujemo tudi obrambni sistem, usposobljen za naloge, ki jih Sloveniji postavljajo njene varnostne potrebe in sprejete mednarodne obveznosti. 
Naše obrambne sile imajo pomembne naloge v okviru mednarodnih mirovnih operacij, v katerih je prav, da Slovenija sodeluje. 
Potrebujemo pa pretehtan premislek o dosedanjih izkušnjah in prihodnjih prioritetah. 
Hkrati s tem moramo paziti, da bodo slovenske obrambne sile uživale potrebno spoštovanje in moralno podporo celotne družbe, ki je nujna za uspeh pri izvedbi njihovih nalog. 
Od slovenske vojske pa pričakujem profesionalno, zakonito in etično ravnanje v vseh situacijah, med opravljanjem nalog doma in v tujini, v razmerju do civilnega prebivalstva in v medsebojnih odnosih v samih oboroženih silah.

Zunanja politika je izraz notranje zrelosti družbe in je sredstvo za povezovanje vseh vrednot in vseh dosežkov naše družbe s ciljem doseči kar največje spoštovanje Slovenije v svetu. 
V zunanji politiki, tako kot na drugih področjih, nič ni zagotovljeno za vselej. 
Za vsak napredek v krepitvi ugleda in spoštovanja države se je treba potruditi. 
Vsako pridobljeno spoštovanje je treba zadržati z vztrajnim prizadevanjem. 
Kot predsednik republike se nameravam vključevati v oblikovanje zunanjepolitičnih odločitev in v njihovo izvajanje – vse v skladu z našo pravno ureditvijo in najboljšimi interesi naše države. 
Zavzemal se bom za krepitev verodostojnosti, za spoštovanje mednarodnega prava in za načelna in dobro premišljena stališča Republike Slovenije o vseh pomembnih mednarodnih vprašanjih.

7. 
Ali lahko predsednik predlaga zakone v sprejem Državnemu zboru Republike Slovenije?

