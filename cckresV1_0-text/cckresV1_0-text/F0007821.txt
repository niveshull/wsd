In tako "ogrožajo" nacionalni program. 
Začelo se je z Breznom, ki so ga v skladu poskušali v zadnjem trenutku nadomestiti s Sladkimi sanjami, zdaj so pa še te izgubile producenta. 
Tako se je postavilo vprašanje, ali je Sladke sanje sploh mogoče s čim nadomestiti. 
Prav veliko možnosti seveda ni bilo oziroma skoraj nobene druge kot te, da se v letošnje leto prestavita projekta, ki sta bila predvidena za prihodnje leto, to pa sta Rodoljub (v režiji Tuga Štiglica) in (že preloženo) Brezno (režija Igor Šmid). 
Seveda pa je takšen samo predlog Filmskega sklada, medtem ko je od producentov odvisno, ali ga bodo sprejeli. 
Če ga ne bodo, pač ne bo "nacionalnega filmskega programa".

