Če zapišem, da je zunanjost Santa Feja bolj prilagojena ameriškemu okusu, resnica ni daleč. 
Že če se zazrete v nosova, boste opazili razliko. 
Tucson tudi nima konkavnih karoserijskih površin na boku, (za doplačilo) ima plastične zaščitne obrobe boka tudi prek koles, zelo kratko zadnjo šipo na boku in zajetnejši zadnji bočni (D) stebriček. 
In njegov zadek je s 15. nadstropja prepoznavno drugačen. 
Gledano z očmi Evropejca je prav zadek videti skladnejši, sodobnejši (tudi zaradi oblike zadnjih luči) in agresivnejši zaradi dobro vidnih dveh izpušnih cevi. 
Če bi izbiralo le oko, je Tucson čednejši od Santa Feja, pa tudi v primerjavi z drugimi podobnimi mehkimi terenci mu zaradi zunanjosti sploh ni treba biti nerodno.

Tucson je tako v celem dober, skoraj tipičen predstavnik mehkih terencev, katerih vzpon je (vsaj na evropskih trgih) pričel Freelander. 
Zdaj je tovrstnih izdelkov že cela vrsta, vsi pa imajo skupno izhodišče; ker so pravi terenci premalo udobni in gospodarni za vsakdanjo uporabo (skupaj s ceno in z vzdrževanjem), so se proizvajalci odzvali z »zmehčanimi« izdelki. 
In ker po izkušnjah večina terencev pravega terena niti ne vidi, ta mehkoba oziroma nežnost sploh ni več praktična slabost.

Poraba goriva je lahko zelo ugodna in cena vozila je glede na tehniko dobra. 
Garancijski pogoji pa so rahlo pod normo AM.

