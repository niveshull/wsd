advent (iz latinskega adventus, prihod), v *krščanskem letu čas pred *Božičem, ki ga prvič omenja koncil v Toursu (leta 567). 
Adventni čas ne traja povsod enako: na Zahodu se začne v nedeljo, ki je najbližje dnevu, ko se kristjani spominjajo svetega Andreja (30. november); na Vzhodu pa traja štirideset dni. 
Četudi ni tako strog kot čas *posta, je po izročilu vseeno obdobje spokornosti, v pričakovanju tako Božiča kot tudi Kristusovega drugega prihoda na Sodni dan. 
Adventni običaji vključujejo prižiganje sveč, na Zahodu pa liturgično rabo škrlata pri cerkvenem obredju.

avatar (iz sanskrta: avatara, 'spust'), hindujski pojem, ki označuje utelešenje oziroma manifestacijo boga na Zemlji. 
Avatar se rodi neodvisno od siceršnjega kroga smrti in ponovnega rojstva (*samsara); zagotovi, da se na Zemlji izvršuje božja volja, tako da vzpostavi nova verska gibanja ali pa se neposredno vplete v človeške zadeve. 
Najbolj znanih je deset *Višnujevih avatarjev: Matsja, riba; Kurma, želva; Varaha, merjasec; Narasimha, človek-lev; Vamana, pritlikavec; Rama, mož s sekiro; Rama, princ iz epa *Ramajane; Kršna; *Buda; Kalki, še neutelešeni avatar, čigar prihod pa je napovedan v hindujskih svetih spisih.

Muslimanski demonstranti sežigajo lutko Salmana Rushdieja v bližini Poslanskega doma v Londonu. 
Deli njegove knjige Satanski stihi naj bi pomenili svetoskrunstvo do Mohameda; v Iranu so Rushdieja obsodili na smrt, knjigo pa so prepovedali v mnogih muslimanskih državah.

TkS

I. Značilna anglikanska cerkev

W: Z

Sveti trije kralji (Epifanija), *Gospodovo razglašenje.

pet stebrov islama, temeljne verske dolžnosti *islama. 
Prvi steber, iman (vera), predpisuje redno recitiranje šahadaha, povzetka izpovedi vere, ki ga tudi samega po sebi pogosto imenujejo prvi steber in ki potrjuje enost Boga ter avtoriteto preroka *Mohameda kot edino zveličavno: "Razen Alaha ni drugega Boga in Mohamed je Alahov glasnik". 
Drugi steber je vsakodnevna obredna molitev salah (salat), h kateri vernike kliče *mujezin in ki jo je treba opraviti petkrat: ob zori, opoldne, popoldne, zvečer in ponoči. 
Pred molitvijo morajo biti izpolnjeni trije pogoji: čistost vesti, čistost telesa in čistost mesta molitve. 
Pred molitvijo mora biti vedno vudu, obredno očiščenje. 
Molilna preproga zagotavlja čist prostor za molitev, postavijo pa jo tako, da je obrnjena proti Meki. 
Obredna molitev je obvezna in sledi točno določenemu obrazcu vstajanja, priklanjanja, dotikanja tal s čelom, klečanja in recitiranja iz *Korana. 
Tretji steber, saum, predpisuje vzdržnost glede hrane, pijače in spolnih odnosov med sončnom vzhodom in zahodom v času *ramadana; to pravilo navadno ne velja za otroke, mlajše od dvanajst let, onemogle in doječe matere. 
Zakat (očiščevanje bogastva), je dolžnost tistih, ki so dovolj bogati in morajo na enega od osmih predpisanih načinov dajati 2,5 odstotka svojih letnih prihodkov v podporo muslimanski skupnosti. 
V nekaterih muslimanskih deželah za pobiranje tega denarja skrbijo uradni nameščenci. 
Ta dolžnost se razlikuje od miloščine (sadaka), ki jo daje katerikoli musliman. 
Zadnja dolžnost pa nalaga vsem tistim, ki so tega zmožni tako telesno kot finančno, da vsaj enkrat v življenju *romajo (hadž) v Meko. 
Romanje se odvija v dvanajstem mesecu, zu al-hidža, in zahteva vrsto obrednih dejanj, vključno z belimi oblačili, ki simbolizirajo duhovno enakost. 
Vrh romanja -- po desetih dneh -- je praznik žrtvovanja, *?iduladha. *Džihad (prizadevanje) nekateri navajajo kot šesti steber islama, vendar to uradno ne velja.

Oltar z mandalami Durge, velike boginje, ki odraža nagibanje k matriarhalnosti zgodnjih vplivov hinduizma. 
Upodobljena je kot mogočna ustvarjalno-uničevalna energija, včasih divja, drugič pa umirjena; deležna je velike vdanosti s strani svojih častilcev.

Sodobna indijska misel nastopa v treh medsebojno povezanih oblikah glede na slog in zanimanje tistih, ki jo zastopajo. 
Prvi so tradicionalisti, navadno imenovani panditi, ki so vešči sanskrta, skušajo ohranjati klasično izročilo s komentarji in razpravami, v glavnem v socialnem in verskem kontekstu, in ki se navadno ne posvečajo sodobnemu razvoju filozofije na Zahodu in drugod. 
Ne zanima jih sodelovanje z drugimi družbenimi skupinami in navadno jih ne poznajo izven krogov poznavalcev sanskrta. 
Ohranjajo najbolj čisto lingvistično izročilo klasične sanskrtske učenosti. 
Druga skupina so ideološki misleci, ki so se -- še posebej v 19. in zgodnjem 20._stoletju -- odzvali na zahodnjaško klevetanje indijskih moralnih in intelektualnih vrednot, tako da so se sklicevali na veličino pomembnih preteklih indijskih mislecev in besedil. 
Njihov glavni cilj je bil vzbuditi razumevanje indijske preteklosti, kar jim je omogočalo sklicevanje na njeno intelektualno izročilo, vendar pa sami niso ustvarjali filozofskih sistemov. 
Pogosto so bili socialni aktivisti in reformatorji (glej *hinduizem). 
Druge, na primer Mahatmo Gandhija (1869--1948) in Džavaharlala Nehruja (1889--1964), imajo pogosto za takšne mislece, zaradi njihovih ideoloških pogledov na dosežke in potenciale indijske kulture. 
Tretja in zadnja kategorija so akademski misleci, ki se v glavnem držijo zahodnih modelov in obravnavajo strogo določene teme, pri tem pa se opirajo na tehnično terminologijo. 
Četudi sprejemajo neizogibnost zahodnjaškega načina razpravljanja, še posebej zaradi pretežne rabe angleščine in nemščine, trdijo, da je njihovo obnovljeno razumevanje tradicije zgolj sodobna metoda ohranjanja klasičnega izročila, kot taka pa naj bi bila po svoji pravi vsebini dejansko indijska. 
Temeljni prevodi in tolmačenja klasičnih sanskrtskih besedil so pomemben sestavni del teh sodobnih študij in tudi nekaj zahodnih strokovnjakov je prispevalo svoj delež na tem področju. 
Primeri takšnih indijskih filozofov so A. K. Kumarasvami (1877--1947), ki je skušal vzpostaviti trajno filozofijo, katere metafizični in estetski temelji bi pomagali ohranjati kontinuiteto različnih tradicionalnih kultur; S. Radhakrišnan, najbolj znan med sodobnimi indijskimi misleci, ki je pisal tako o svojem lastnem tolmačenju *advaita vedante kot o primerjalni analizi indijskih in zahodnih idej, posebno o domnevnih vzporednicah med advaito in *?idealizmom; Šri Aurobindo Ghoš (1872--1950), katerega poznejša filozofija je v kombinaciji z njegovim svetniškim značajem pripeljala do vizije pričakovanega duhovnega in moralnega vzpona vsega človeštva; K. C. Bhattačarja, sodoben mislec, katerega poglavitni cilj je bil razviti sistem mišljenja, ki je uporabljal tako zahodne elemente, kakršna sta *?Kantova in *?Heglova filozofija, kot indijske elemente, predvsem advaita vedanto (ki je prevladujoča paradigma sodobne rekonstrukcije indijske misli); B. K. Motilal (1936--91), ki je uporabljal zahodnjaške analitične metode za rekonstrukcijo klasične indijske *?epistemologije, teorije jezika in *metafizike, kar je bil njegov prispevek k sodobnim razpravam na to temo na Zahodu.

mučenik (grško: 'pričevalec'), tisti, ki ga preganjajo in usmrtijo zaradi njegovega vztrajanja v veri ali kakšnem drugem idealu. 
V krščanstvu so mučence cenili bolj kot vse druge *svetnike, častili so jih zaradi njihovega poguma in vere ter jih imeli za vplivne posrednike med človekom in Bogom. 
Do leta 1969 je bil v katoliški Cerkvi običaj shranjevanje posmrtnih ostankov mučencev v vsakem posvečenem oltarju. 
Izraz se je prvotno nanašal na tisti zgodnje kristjane, ki so bili, tako kot Sveti Štefan, prvi mučenec, usmrčeni zaradi svoje vere, v zadnjem času pa so ga uporabljali na primer v zvezi z Oscarjem Romerom, nadškofom v El Salvadorju, ki so ga umorili leta 1980, kot tudi v zvezi s tistimi, ki so jih zaradi njihove vere preganjali v bivšem komunističnem bloku. 
V islamu je podoben pojem šahid ('pričevalec'): tiste, ki padejo v *džihadu ali sveti vojni imajo za mučenike in jim je zagotovljen prostor v nebesih. 
Šiitski muslimani imajo Huseinovo mučeništvo (leta 680_n._š.), ki se ga spominjajo med *ašuro, za ključen dogodek v svoji zgodovini. 
Sikhi imajo praznike v spomin na mučeništvo dveh svojih *gurujev, Ardžana in Tegha Bahadurja. 
V judovstvu se šestih milijonov Židov, pobitih med 2._svetovno vojno, spominjajo kot mučenikov.

maja (sanskrtsko: 'čarovnija', 'iluzija'), izraz, ki v hinduizmu označuje navidezno naravo stvarnosti. 
V *Upanišadah je povezujejo z magijo in sleparstvom. 
Ta svet je kot čarodejeva predstava, v smislu, da verjamemo, da je svet, ki ga vidimo, resničen, dejansko pa nas vara čarodejeva veščina. 
V advaiti maja kaže, da je -- tako kot med čarodejevo predstavo -- gotovost, ki nam jo nudijo čutila, nezadostna za pravo znanje. 
Nič v naravi naše moči spoznavanja (džnjana) sveta dejansko ne izključuje možnosti, da resničnost ni tisto, kar navadno izkušamo. 
Pravo znanje -- kot je razvidno iz naukov *Upanišadov -- je v spoznanju, da se svet narave ves čas spreminja, da ima nešteto oblik in da dejansko ni resničen, kljub našim izkušnjam, ki nam govorijo drugače; prava stvarnost je *Brahman, istoveten z jazom (*atman), ki je dosegel spoznanje. 
Samo z vidjo ali znanjem lahko dosežemo pravo razumevanje večne in nespremenljive Brahmanove narave ter s tem dokončno ubežimo maji.

Mencius, *ren.

S: 204; celostranska

TkS

religija, *vera.

sačidananda, *sat-čit-ananda.

šiit (iz arabščine: 'razkolniški'), član manjšinske skupnosti Šia znotraj *islama, ki ji pripada le okoli ena petina vseh muslimanov. 
Šiiti so večina v Iranu (kjer je šiitski islam državna vera), južnemu Iraku in delih Jemena, najdemo pa jih tudi v Siriji, Libanonu, Vzhodni Afriki, severni Indiji in Pakistanu. 
Prvotni šiiti so bili pristaši *Alija, danes pa se šiiti od *sunitov ločujejo predvsem glede pomena, ki ga pripisujejo nasledstveni oblasti *imamov, ki so avtentični razlagalci sune (običaji), vedenjskega kodeksa, ki sloni na *Koranu in *hadisih. 
Trpljenje Prerokove družine, predvsem Huseina, ki ga je v Karbali doletelo mučeništvo, in *milenaristično pričakovanje prihodnjega imama ali mahdija, ki je zdaj skrit, prežema velik del šiitskega pogledov na svet in jim nudi sklop verovanj, ki dajejo velik poudarek zatiranju in nepravičnosti. 
Obstaja na stotine različnih šiitskih ločin: glavne so zaidiji, ismailiti in itana ašarije ('dvanajstniki', ki čakajo na vrnitev skritega dvanajstega imama).

duša, duhovni oziroma nesnovni sestavni del, ki naj bi ga imeli ljudje (po mnenju nekaterih pa vsa živa bitja). 
Izraz večkrat uporabljajo za oznako tistega, kar naj bi posamezniku dajalo njegovo individualnost, podpiralo čustva, um in duhovna stremljenja, preživelo pa naj bi tudi telesno smrt. 
Vendar pa ima v nekaterih verstvih posameznik lahko več duš. 
Obstaja več teorij o naravi duše. 
V hinduizmu se *atman ali duša prek procesa *reinkarnacije vedno znova rojeva v različnih telesih; advaitski hindujci to dušo istovetijo z *Brahmanom, vesoljnim duhom ali dokončno stvarnostjo, s katero se popolnoma stopi, potem ko se enkrat v celoti zave svoje enosti z vesoljstvom. 
Budisti, ki tudi verjamejo v reinkarnacijo, zavračajo idejo o posamezni duši ali jazu (glej *tri znamenja obstoja). 
Krščanstvo pa ima po drugi strani vsako dušo za nesmrtno Božjo stvaritev, ločeno od drugih. 
Telo velja za tempelj duše in zaradi te povezave postane sveto. 
Kult, posvečen dušam umrlih, v obliki *?čaščenja prednikov najdemo v mnogih afriških verstvih in tvori pomemben del kitajskih in japonskih verskih dejavnosti. 
(Glej *šintoizem.)

Tale 'lovilec duš', narejen iz zglajene kosti in zapolnjen s školjkami, je iz tlingitske kulture na severozahodni ameriški obali. 
Takšno orodje je bilo zelo pomemben del opreme šamana, ki ga je uporabljal za lovljenje blodeče duše bolnika.

S: 297; 8,4 x 6

TkS

vudu, verstvo, ki je doma v južnih državah ZDA, na Karibskem otočju in v Braziliji, na Haitiju pa je glavna vera. 
Vudu so na Karibsko otočje prinesli zahodnoafriški sužnji; ime zanj izvira iz besede vodu, 'bog' ali 'duh' v jeziku beninskega ljudstva Foncev. 
Vudu združuje *čaščenje prednikov in vero v afriška božanstva z *rimskokatoliškimi elementi, s katerimi so se srečali v času kolonizacije. 
Loa, ki jih istovetijo s predniki, svetniki ali bogovi, vzpostavljajo stik s posamezniki, tako da jih obsedejo (glej *obsedenost), kar se dogaja med skupnim verskim čaščenjem, ki ga vodijo svečeniki ali svečenice in vključuje pesem, bobnanje, vznesen ples in obredno žrtvovanje. 
Vudu ljudska domišljija povezuje z uporabo obeaha, magije 'privlačnosti', kjer uporabljajo predmete ali upodobitve (na primer lutke), ki nadomeščajo stvarnost, kot tudi z verovanjem, da imajo vudujski čarovniki moč obuditi truplo umrlega (zombi), ki ga potem izrabljajo kot sužnja. 
Vendar pa takšna dejavnost ni značilna za običajne vudujske obrede. 
Na Haitiji danes rimskokatoliška Cerkev, ki je vuduju dolga leta nasprotovala, živi z njim v sožitju.

