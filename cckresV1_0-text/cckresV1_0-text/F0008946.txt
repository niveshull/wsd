“Ilič bi bil že lahko v tujini, če bi bil pameten. 
A se ni odločil za to možnost, ko jo je imel, zdaj pa v zadnjem obdobju lovi pravo formo. 
Nedvomno gre za perspektivo, toda njegov napredek je počasen.”

Zanimivo, da je bilo to ravno takrat, ko je premierligaš Portsmouth objavil, da išče primernega branilca, potem pa se je v ta klub uspelo prodati napadalcu Aleksandru Rodiću, ki je trenutno med tistimi, čigar nadaljevanje klubske kariere je najbolj negotovo. 
Rodić je, vsaj uradno, tudi edini predstavnik slovenske reprezentance, ki prihaja iz kluba z Otoka. 
Veliko Slovencev doslej tam ni bilo, zanimivo je tudi, da bo za našo A-reprezentanco po kvalifikacijskem gostovanju na Škotskem to sploh druga tekma z državami, ki si ponosno lastijo ugled zibelke sodobnega nogometa. 
Obenem bo to drugo gostovanje na Otoku.

