Ni jim sicer bilo všeč, da smo rogovilili po sobotnih prilogah in strokovnih posvetovanjih, a take reči bere in posluša tako ozek krog ljudi, da se zaradi njih ne splača razburjati. 
»Predvsem pa nobene polemike, nobenega odgovarjanja na nesramne obtožbe!« so si rekli ikonoduli, ne dvigajmo prahu - svete podobe bodo že same pokazale svojo moč nad brezbožniki. 
Dokler nam uspeva - z Drnovškovo pomočjo - pohujšanju ubraniti vstop v državna svetišča, v parlament in vlado, z Ambrožičevo pomočjo pa na »politično prižnico« TV, kjer so množice iz pravih ust poučene o tistem, kar je treba in kolikor je treba, toliko časa smo lahko mirni, so si mislili.

Bomboni & feferoni

