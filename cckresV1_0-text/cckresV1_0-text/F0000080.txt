Vir: UMAR.

2. 
PRVA LETNA OCENA BRUTO DOMAČEGA PROIZVODA ZA LETO 2004 IN REVIZIJA ZA OBDOBJE 2000–2003 Statistični urad Republike Slovenije (SURS) je 15. septembra 2005 objavil prvo letno oceno bruto domačega proizvoda (BDP) v letu 2004 in revizijo BDP za obdobje 20002003. 
Po prvi letni oceni je BDP v tekočih cenah v letu 2004 znašal 6.251 milijard SIT in je bil za 60,1 milijarde SIT večji od predhodno ocenjenega na podlagi četrtletnih računov. 
K temu je prispevala predvsem metodološka sprememba, po kateri se najnovejši podatki o BDP od doslej objavljenih razlikujejo pri posredno merjenih storitvah finančnega posredništva (PMSFP), ki so sedaj razporejene končnim uporabnikom teh storitev. 
Upoštevajoč to metodološko novost so bili revidirani tudi podatki o BDP za obdobje 2000-2003. 
Učinek alokacije PSMFP končnim uporabnikom je v povprečju nominalno za približno 1 % večji BDP in bruto nacionalni dohodek. 
Zaradi prerazporeditve PMSFP in uvedbe obračuna v stalnih cenah preteklega leta pa se od doslej objavljenih razlikujejo tudi stopnje realne rasti BDP, v obdobju 2000-2003 za največ 0,2 odstotne točke. 
Realna rast BDP v letu 2004 je bila na osnovi prve letne ocene 4,2-odstotna, kar je za 0,4 odstotne točke manj od prvotne ocene na osnovi četrtletnih ocen (in tudi bliže lanski jesenski napovedi UMAR, ki je bila 4 %). 
V izdatkovni strukturi rasti BDP sta za leto 2004 glavni spremembi, ki sta prispevali k znižanju ocenjene rasti, nižja realna rast bruto investicij v osnovna sredstva (ocena znižana s 6,8 % na 5,9 %), ter višja ocena rasti uvoza proizvodov in storitev (povišana na 13,2 %, predhodno 12,4 %). 
Zaradi slednjega je pri skoraj nespremenjeni oceni realne rasti izvoza po novih podatkih višji tudi negativni prispevek salda menjave s tujino h gospodarski rasti (-0,4 odstotne točke, po predhodnih podatkih -0,2 odstotne točke). 
Navzdol je bila popravljena tudi ocena rasti zasebne potrošnje (s 3,5 % na 3,1 %), rast državne potrošnje pa je bila po novi oceni precej višja, in sicer 2,9-odstotna (predhodno 1,7-odstotna). 
3. 
JESENSKA NAPOVED GOSPODARSKIH GIBANJ ZA OBDOBJE 2005-2007 3.1 Analiza tekočih gibanj in napoved gospodarske rasti za obdobje 2005-2007 V prvi polovici leta 2005 je bila gospodarska rast 3,9-odstotna. 
Po 2,6-odstotni rasti v prvem četrtletju se je BDP v drugem četrtletju na medletni ravni realno povečal za 5,2 %1, kar predstavlja najvišjo rast po prvem četrtletju leta 2000. 
Pospešitev rasti v drugem četrtletju 2005 je temeljila na visokem pozitivnem prispevku salda menjave s tujino, ki je ob visoki rasti izvoza in upočasnjeni rasti uvoza znašal kar 4,7 odstotne točke (v prvem četrtletju 0,9 odstotne točke). 
Realna rast domače potrošnje se je v drugem četrtletju upočasnila (z 1,6 % v prvem četrtletju na 0,5 % medletno), predvsem zaradi upadanja zalog, prišlo pa je do pospešitve rasti zasebne potrošnje (z 2,9 % na 4,1 %) in investicij v osnovna sredstva (z 0,8 % na 2,6 %). 
Realna rast izvoza proizvodov in storitev je v prvih dveh četrtletjih letos kljub umiritvi glede na dosežene ravni v lanskem letu ostala visoka (10,0 % in 10,9 % medletno; v povprečju 10,5 %), rast uvoza pa se je v drugem četrtletju močno znižala (8,3 %,

Vir: BS, UMAR napovedi.

Primanjkljaj tekočega računa plačilne bilance bo nekoliko višji od spomladi napovedanega, vendar ostaja v vzdržnih okvirih. 
Po revidiranih podatkih plačilne bilance za obdobje 2002-2004 je bil primanjkljaj tekočega računa lani višji za 305 mio EUR od prvotno objavljenih podatkov in je znašal 544 mio EUR oziroma 2,1 % BDP3. 
Skladno s temi spremembami in upoštevajoč tekoča gibanja v prvi polovici leta

