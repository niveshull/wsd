Novost letošnje abonmajske strukture bo možnost dopolnjevanja osnovne ponudbe z enim, dvema ali tremi izbirnimi sklopi, ki obsegajo vsak tematski dramski program in plesno-glasbeni program.

Latinskoameriški plesi so idealna kombinacija ljubeznivega programa, ki ga bo dopolnilo sodelovanje z Artisti Associati Gorica- Circuito Regionale Danza, gledališčema La Contrada in Miela . 
Havana de hoy (Današnja Havana) ansambla Ballet de Cuba je predstava, v kateri se različni žanri prepletajo v edinstveni stilni mešanici na pol poti med tradicijo in inovacijo; folklorni motivi, sodobni plesi in jazzovske spodbude so sestavni del modernih in dinamičnih skupinskih in solističnih koreografij. 
Noche tanguera skupine Naturalis Labor pa bo pričarala tangovsko strast v presenetljivi, mestoma tudi ironični interpretaciji osmih mojstrov tangovske umetnosti in kvarteta Lumière de tango, ki bo izvedel glasbo v živo.

Pred začetkom abonmajskega programa bo gledališče zaživelo z vrsto ponovitev in gostovanj v veliki dvorani in po okoliških odrih v sklopu razvejane ponudbe »Vabilo k abonmaju«.

Slovensko stalno gledališče vabi občinstvo, naj vstopi v dvorano že pred uradnim začetkom sezone s serijo uvodnih predstav ponudbe Vabilo k abonmaju. 
Med raznolikimi gledališkimi večeri bo tudi že tradicionalno srečanje s tržaškim kabaretom Pupkin. 
V sredo, 6. oktobra ob 21.21 bo »stalno nestalna« skupina nastopila na velikem odru SSG-ja s svojimi duhovitimi skeči o tržaških navadah in razvadah. 
Po predstavi prijateljev Pupkina se bo publika lahko zadržala v prostorih SSG-ja, kjer bo potekal žur za mlade in mlade po srcu, ki ga bosta animirala dva znana tržaška DJ-ja, ki bosta ob tej priložnosti prvič sodelovala z imenom iNeDiTiC.

Zaduga Bonawentura Gledališča Miela

