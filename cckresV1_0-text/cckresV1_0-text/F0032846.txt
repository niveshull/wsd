Britanski Financial Times napoveduje vojno zaveznikov AL Kaidi

Dr. Rode je maševal v spomin nadškofu Antonu Vovku, ki so ga pred 50 leti zažgali na novomeški železniški postaji

Čeprav se je bilo v soboto in včeraj ob temperaturi okoli 8 stopinj Celzija prijetno sprehajati ob slovenski morski obali ali celo na soncu posedati za mizo na prostem pred to ali ono gostilno, pa ribiči v Piranu, Izoli in Kopru pravijo, da morje že vrsto let ni bilo tako mrzlo kot je letos. 
V mirnih plitvinah v teh dneh namreč dosega le okoli 4 stopinje, globlje in dalj od obale pa od 6 do 8. 
Ker pa, pravijo ribiči, tudi ribe zebe, so se iz plitvin umaknile v globlje morje, kjer se zadržujejo v manjših jatah. 
Zato morajo imeti ribiči z mrežami res srečo, da jih odkrijejo. 
Sicer pa se domačini z obale spomnijo zim, ko je bilo še dosti bolj mrzlo; pred kakšnimi petnajstimi leti je bojda ledenelo celo morje v piranskem mandraču, koprski zatok pa je bil tako močno zaledenel, da je bilo po njem moč drsati. 
(ii)

V Kobaridu je v soboto potekalo že tradicionalno, 32. novoletno srečanje Slovencev Videmske pokrajine in Posočja. 
Poleg županov obmejnih občin, predstavnikov gorskih skupnosti, političnih strank ter izseljenskih organizacij in društev sta se srečanja udeležila tudi generalna konzulka RS v Trstu Jadranka Šturm Kocjan in predsednik Videmske pokrajine Marzio Strassaldo, o pomenu lani sprejetega zaščitnega zakona za Slovence v Italiji in vlogi obmejnega sodelovanja pri priključevanju Slovenije k Evropski uniji pa je zbranim spregovoril slovenski zunanji minister Dimitrij Rupel.

