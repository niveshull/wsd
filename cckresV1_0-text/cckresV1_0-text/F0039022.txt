Urad predsednika Republike Slovenije je imel z najemom letala 5.880,88 EUR stroškov. 
Preostale stroške si bodo v sorazmernem deležu (glede na število potnikov na posamezni relaciji) razdelili Ministrstvo za zunanje zadeve, Ministrstvo za razvoj in evropske zadeve, Javna agencija za podjetništvo in tuje investicije, Protokol Republike Slovenije, Urad za varnost in zaščito (GPU), medijske hiše in posamezna gospodarska podjetja.

Predsednik dr. Ivo Josipović je v izjavi za medije dejal, da smo bili danes priče odprtju novega mostu. 
Poudaril je, da mostovi povezujejo. 
Povezujejo Hrvaško in Slovenijo, dve prijateljski državi, obenem pa omogočajo ljudem, da lažje prehajajo meje.

Danes sem zelo zadovoljen, da imava tako priložnost in da lahko tudi povem, da je to eden zadnjih problemov te vrste, ko je treba zgraditi mostove, zato da rešimo neko sodelovanje, ki to nujno potrebuje in kjer smo bili do sedaj v zaostanku. 
Sedaj gremo naprej in iz te simbolike sodelovanja, ki smo jo že razvili, lahko razvijemo še nove rezultate.

Predlagam vam, da razmislite o tem. 
Želel bi, da na naši poti naprej ni preveč zaostankov, da ne bi bilo preveč ovir in da bi dejansko okrepili učinkovitost našega dela doma, zato da bi lahko čim bolje sodelovali preko meje.

Novinar: Robi Poredoš

Piran, 1.10.2010 | napovednik

Letos je tudi mednarodno leto biodiverzitete. 
Pretekli teden so Združeni narodi organizirali pomembno mednarodno srečanje, Visoko srečanje o biotski raznovrstnosti. 
To srečanje je bilo priložnost za ugotovitev, da sta naš planet in njegova biodiverziteta ogrožena. 
Planet se sooča s krizo. 
Človeštvo uničuje živalske in rastlinske vrste stokrat hitreje kot naravno okolje. 
Zato so se voditelji držav in vlad, ki so se zbrali v preteklem tednu, dogovorili, da bodo pospešili prizadevanja za nove sporazume, nove mednarodne dokumente, ki bodo omogočili resnejše prizadevanje, resnejšo obvezo in resnejše ukrepanje za ohranitev naravnega okolja, ohranitev živalskih in rastlinskih vrst ter preprečitev številnih dejavnosti, ki ogrožajo biodiverziteto. 
Zato vaše srečanje poteka v posebno občutljivem trenutku in v obdobju, ko moramo poiskati načine, kako postaviti čebelarstvo in skrb za to pomembno živalsko vrsto v ospredje prizadevanj za ohranitev biodiverzitete.

27. septembra 2010 pa je predsednik republike dr. Danilo Türk izdal ukaz o postavitvi Helene Drnovšek Zorko za izredno in pooblaščeno veleposlanico Republike Slovenije na Japonskem.

spoštovani gospod Milan Kučan, prvi predsednik Republike Slovenije,

In v dvajsetem stoletju je slovenski narod dvakrat uspel. 
V letošnjem letu se s ponosom spominjamo 65. obletnice konca II. svetovne vojne in zmage nad fašizmom in nacizmom. 
S ponosom zato, ker smo bili na pravi strani, na pravični in zmagoviti strani, del antihitlerjevske koalicije, del velike koalicije Združenih narodov. 
Tudi danes je treba ponoviti: slovenski oboroženi boj proti okupatorju in domačim kolaborantom, ki so ga vodili slovenski partizani, je bil zagotovilo preživetja slovenskega naroda. 
Bil je zagotovilo njegove zmage in vrnitve Primorske v okrilje Slovenije in s tem tudi zaokrožitve nacionalnega ozemlja, ki je pol stoletja kasneje postalo ozemlje suverene države Slovenije, samostojne Slovenije.

Ustavni amandmaji, sprejeti pred dvajsetimi leti, so imeli seveda še več drugih, politično in vojaško pomembnih učinkov na oblikovanje slovenske oborožene sile. 
Določili so, da Republika Slovenija sama, z lastnim zakonom, ureja način služenja vojaškega roka in druga vprašanja vojaške obveznosti, da sama ureja Teritorialno obrambo in da Predsedstvo Republike Slovenije imenuje in razrešuje komandanta Teritorialne obrambe.

In zato smo zmagali - zato, ker smo imeli prav, ker smo bili vojaško pripravljeni in prepričani vase, ker se nismo delili na vaše in naše, na bolj ali manj zaslužne, in ker smo bili v soočenju z zunanjo nevarnostjo enotni. 
Danes tu, v Ljubljani, na tej slovesnosti smo lahko zato še toliko bolj ponosni, ker veterani in veteranke obeh veteranskih organizacij stojijo z ramo ob rami na tej spominski slovesnosti, namenjeni Manevrski strukturi narodne zaščite ter drugim pomembnim dogodkom tistega časa - sprejetju ustavnih amandmajev in vsemu drugemu. 
Danes stojimo tu, z ramo ob rami, skupaj, tako kot takrat leta 1990 in 1991, in se spominjamo, spet skupaj in s polnim občutkom usodne pomembnosti tedanje povezanosti, in razmišljamo, zakaj je to pomembno še naprej.

Zato moramo še najprej poudarjati, aktualizirati vprašanje naše suverenosti. 
Suverenost smo si izborili z osamosvojitvijo in je nismo nikoli izgubili, četudi smo se do nje pogosto vedli kot do nadležne skrbi, s katero ne vemo, kaj prav početi. 
Sedaj pa je čas, da se zavemo, da smo razvit narod, ki si je suvereno državo pošteno zaslužil in ki zna z njo ravnati. 
Država je občutljivo in dragoceno orodje, s katerim mora ljudstvo, ki ima po naši ustavi oblast, in zlasti odgovorni izvoljeni predstavniki ljudstva skrbno in vešče ravnati. 
To pa neposredno zahteva dobro uporabo in spoštovanje avtoritete državnih institucij. 
Odgovornost in avtoriteto državnih institucij moramo nenehno vzdrževati - z zakonitim ravnanjem, z odgovorno uporabo pooblastil, z večjo etičnostjo, pa tudi z večjim spoštovanjem.

Skrb za usposobljenost in dobro delo naših institucij sta pomembna na vseh področjih - kot vidimo te dni, še posebej na področju ohranjanja naše varnosti, varnosti ljudi in premoženja in varstva in urejanja našega okolja. 
Danes želim izkoristiti to priložnost in izreči zahvalo in priznanje vsem, ki so v katastrofalnih poplavah, ki so prizadejale škodo večjemu delu Slovenije, požrtvovalno in nesebično pomagali tistim, ki so bili ob tem prizadeti. 
Hvala vam vsem. 
Istočasno pa pričakujem, da bodo odgovorne institucije storile vse za boljše urejanje vodotokov in za razvoj infrastrukture, ki bo bolje zaščitila ljudi in premoženje. 
Mnoge naloge so tu ostale neuresničene. 
Še je veliko dela pred nami in danes je primeren trenutek, da se tega zavemo in da razmislimo, kako bomo postorili, kar je treba postoriti. 
Naj se to zgodi brez nepotrebnih razprav in pripovedovanja, kaj bi bilo, če bi bilo. 
Dejstvo je, da na področju vodnega gospodarstva pri nas nismo storili vsega, kar bi lahko in kar bi morali! 
Zato je čas, da to storimo čimprej!

