Spremna beseda

Razmerje med Melanie Klein in Melitto je deloma obrnjena slika razmerja med Freudom in Anno. 
Tudi Melanie Klein v zgodnjih študijah primerov govori o “Fritzu” in “Felixu”, svojih sinovih, in ob njiju, resda precej manj, tudi o sedemnajstletni “Lisi”; vsi trije primeri so iz poznejših izdaj izpuščeni. 
Freud je upal, da bo Anna omožila kakšnega psihoanalitika, a se ni hotela možiti in mu je ostala zvesta; Melitta pa se je omožila s psihoanalitikom, a je obrnila materi hrbet. 
Anna si je prizadevala nadaljevati očetovo delo, kakor je vedela in znala; Melitta je začela kmalu potem, ko je bila sprejeta v britansko psihoanalitsko združenje, napadati mater, zlasti z očitki o neznanstvenosti (teh očitkov M. K. ni deležna redko). 
Čeprav tudi do Anne Freud ni imela kaj dosti spoštovanja, je prestopila k sovražniku. 
Morda se Ȕ kakor še marsikdo drug Ȕ ni mogla sprijazniti z materino težnjo, ki so jo očitali tudi Freudu, da sodelavcem (in drugim bližnjim) ne pušča nobene svobode; od njih pričakuje zvestobo in podrejanje, ali pa jih ima za nasprotnike. 
Mati in hči odtlej tudi govorili nista več druga z drugo; če sta se srečali, sta se delali, da se ne vidita. 
Ko je Glover izstopil, Izstopil je le iz britanskega združenja; nato je vstopil v švicarskega, da je lahko deloval naprej. 
Po pravilih je članstvo v mednarodnem psihoanalitskem združenju pogojeno s članstvom v lokalnem. 
Na ta način sta se Anna Freud in Marie Bonaparte leta 1953 znebili težavnega Jacquesa Lacana; ko je izstopil iz pariškega združenja, je njuno razsodišče na hitro ugotovilo, da tudi ni več član mednarodnega. se je Melitta preselila v Ameriko ter zapustila Schmideberga in psihoanalizo. 
Izstopila je leta 1962.

Seveda bi bilo preenostavno, če bi si Jonesovo naklonjenost Melanie Klein razlagali z olajšanjem, ki ga je zaznati v gornjih besedah ob tem, da “smo končno dobili nekaj”, kar nasprotuje seksualnim gonom. 
Jones je imel čisto zasebne razloge, da bi se lahko razveselil odmika od seksualnosti. 
In prav gotovo ni (bil) edini. 
Mogoče pa je o tem razmisliti. 
Freudovo opažanje infantilnega “Infantilnega” v obeh pomenih besede, otroškega in otročjega Ȕ ne smemo pozabiti, da je šlo za analizo odraslih nevrotikov. seksualnega jedra psihopatoloških simptomov je od samega začetka povzročalo zadrego. 
Implikacije Ȕ obstoj otroške (“predgenitalne”) seksualnosti in perverzna narava številnih “odnosov” Ȕ so kratko malo neznosne, škandal, ki se pri Melanie Klein skoraj neopazno poleže. 
Navsezadnje je sam Freud postavil gone smrti nasproti gonom življenja. 
Kaj je torej naravnejše Ȕ če že govorimo o gonih Ȕ, kakor da domnevamo, da gre za dve nasprotujoči si “težnji”, ki izvirata iz biološke konstitucije? 
Zdi se, da je M. K. brala Freuda bolj dobesedno, kakor se je bral sam (morda je to podedovala po Abrahamu). 
Po Freudovi poznejši spekulaciji (njegova beseda) delovanje obeh (skupin) gonov ni le onstran individualno-psihološkega in onstran “človeškega”, temveč je celo onstran živega, zastopata univerzalno nasprotje med sestavljanjem (združevanjem) in razstavljanjem (razpadom). 
Toda tudi ko vpelje gone smrti (“Onstran načela ugodja” v: Freud, 1987, 243 sqq.), jih ne kot kakšno notranjo težnjo k uničevanju, pač pa kot prisilo ponavljanja Ȕ subjekt se vedno znova postavi v situacijo, ki ga spravlja v stisko. 
Tega ni mogoče formulirati v okviru libidinalne ekonomije, tu je na delu nekaj drugega; Freud je v tem videl težnjo k redukciji napetosti, v zadnji instanci k stanju mirovanja Ȕ smrti. 
Res pa se je M. K. na koncu odrekla “biološkemu substratu” in govorila le še o “gonski podlagi” ljubezni in sovraštva. 
In res, za Melanie Klein obstaja “prirojen konflikt med ljubeznijo in sovraštvom, ki je v bistvu konflikt med gonoma življenja in smrti” 
“Učinki zgodnjih situacij tesnobe na seksualni razvoj deklice” v pričujočem izboru.. 
Med “gonom življenja” in “ljubeznijo” pa seksualnosti sploh ni več opaziti, in M. K. se nekako posreči, da so njeni spisi polni seksualnih objektov brez seksualnosti. 
Ko M. K. govori npr. o otroškem sadizmu, gre vedno za “poškodovanje objekta”. 
Seksualna komponenta je v njenem pojmovanju “sadizma” enako odsotna kot v otroških seksualnih teorijah, po katerih je spolni odnos (staršev) dejanje nasilja. 
Jones se je prejkone zmotil Ȕ tisto “nekaj”, kar nasprotuje seksualnim gonom, je že prevladalo, si je že podredilo nasprotje, v katerem se pojavlja, ga že obvladuje; gon smrti, ki grozi z razpadom in izničenjem ter tako povzroča tesnobo (“preganjalno” ali “depresivno”), je dosti trdnejši koncept kot seksualni gon Gon smrti po M. K. grozi subjektu na dveh ravneh, kot nekaj, kar “od znotraj” napada njegov organizem, in kot nekaj, kar sproža njegove agresivne vzgibe. 
Na drugi ravni nastane začaran krog Ȕ agresivnost dviga tesnobo, ta pa krepi agresivnost. 
Pretrgajo ga lahko samo “libidinalne sile”, ki delujejo tudi na prvi ravni in s tem stimulirajo seksualni razvoj. 
(Gl. npr. Klein 1975, 2. del (Psihoanaliza otrok): 150.).

Melanie Klein nemara ni razumela, kako Freud misli “dvodobni nastop” izbire objekta. 
To ni razvojni koncept, čeprav se opira na dobi, ki jima v grobem rečemo “otroška” in “odrasla”. 
Med njima ni kontinuitete, temveč je tisti fazni preskok, zaradi katerega je koncept “izbira objekta” tako zgovorno protislovje. 
Nikoli ne moremo vedeti, kdaj se zgodi, ker je, ko jo lahko opazimo, že opravljena; objekt “izbiramo”, ko nimamo izbire, ko pa imamo izbiro, lahko le ugotovimo, da smo že izbrali. 
Zato potrebuje Freud “latenco”, obdobje (pred nastopom pubertete), ko se “nič ne dogaja”, čeprav se po njegovem izteku izkaže, da se je v njem že “vse zgodilo”. 
“Drugi nastop izbire objekta” je poenotenje otroških delnih gonov (v “čustveni tok”, kakor se izrazi Freud 1995, str. 78.), poenotenje, ki za nazaj Ȕ in samo za nazaj Ȕ podeli svojim izvirom “položaj” konstituensov, tako da lahko potem ugotavljamo, na primer, da se je aktualni problem “pokazal že v otroštvu” Cf. Freud, 1989, str. 168, op. 21. 
(dvodobni nastop simptoma). 
O “celem” objektu (ljubezni, želje) lahko govorimo šele po tem poenotenju.

S. Freud (1987), Metapsihološki spisi, Studia humanitatis, Ljubljana.

