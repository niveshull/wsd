Kanungu, 320 kilometrov od ugandske prestolnice Kampale, leži v jugozahodnem kotu Ugande, splošno znanem zaradi grozot, ki jih tam počeli pripadniki režima nekdanjega diktatorja Idija Amina. 
Lokalni časniki poročajo, da je bila skrajna krščanska ločina, ena izmed sekt, prepričanih o skorajšnjem koncu sveta, ki so se zadnja leta pojavile v Ugandi, kot nevladna organizacija regi-strirana od leta 1997, čeprav je delovala že na začetku 90-ih let. 
Policija navaja, da je najverjetneje umrlo vseh 235 regi-striranih članov ločine in nekaj neregistriranih novincev. 
Natančno število žrtev ostaja neznano, saj so številna trupla zgorela do neprepoznavnosti. 
Vo-ditelji ločine, vključno z nekdanjim opozicijskim aktivistom Josephom Kibweterjem in dvema izobčenima duhov-nikoma, so bili prepričani, da bo letos konec sveta. 
Privržencem ločine so svetovali, naj prodajo svoje premoženje in se pripravijo na odhod v nebesa. 
Za zdaj ni jasno, ali so bili med samomorilci tudi oni.

