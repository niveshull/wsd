V času informbiroja po 2.svetovni vojni so v strogo zastraženem in tudi za domačine neprehodno zaprtem kanjonu različni kaznejenci in politični zaporniki v treh letih zgradili pravo malo podzemno naselje. 
Mnogo jih je pri delu umrlo, preživeli pa niso smeli, si niso drznili ali niso želeli govoriti o skrivnostnem bunkerju, ki bi v primeru napada na Jugoslavijo služil Titu kot zaklonišče. 
V živo skalo so vklesali hodnike, različne spalnice, sobe in celo konferenčno dvorano, veliko 25 x 40 metrov! 
Velikanski podzemni bunker ima lasten izvir pitne vode, spretno skrito odtočno kanalizacijo in kolenasto zavit ventilacijsko prezračevalni kanal, ki zajema zrak skozi skrito odprtino, več kot 60 metrov nad nivojem celotnega podzemnega sistema! 
Vsi prostori, ki so jih še pred nekaj leti v času srbsko-hrvaške vojne takoj po vnovičnem odkritju uporabljali za skladišče streliva in orožja, so zaradi dodatnih, pol metra debelih betonskih zidov ostali popolnoma suhi in brez vlage. 
Bela zidna barva, ki se je na stenah posušila že pred dobrimi 40.-timi leti, še danes izgleda kot nova. 
Sliši se neverjetno, da smo destletja vsi, turisti, domačini in plezalci, ki poznamo skoraj vsako razpoko in votlino v kanjonu, hodili samo nekaj metrov od vhoda, ne da bi se zavedali, kaj se skriva za vrati. 
Ob torkih, četrtkih, sobotah in nedeljah vas po vseh prostorih velikega bunkerja vodijo vodniki Uprave nacionalnega parka. 
Ob razlagi vodnika obisk, za katerega se je dobro toplo obleči, traja več kot pol ure. 

Če se na dopust peljete po Jadranski magistrali iz Reke proti Zadru, postanite pozorni 20-30 kilometrov pred Masleničkim mostom. 
Kraja Starigrad-Paklenica ne morete zgrešite, malo slabše opazna pa je tabla, ki vas bo usmerila levo, v kanjon Velike Paklenice do vstopa v Narodni park. 
Če potujete mimo Plitvičkih jezer proti morju skozi Liko, se vam potem, ko ste se spustili z grebena Velebita splača zaviti desno, mimo Obrovca proti omenjenemu Masleničkemu mostu. 
Od tukaj je cesti še 20 minut vožnje do Starigrada in vhoda v Nacionalni park Paklenica. 

