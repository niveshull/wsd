Kljub temu je Warp 4.0 vreden nakupa in za večino uporabnikov starejše različice skoraj nuja. 
Zahtevne uporabnike v podjetjih bo razveselila izboljšana podpora protokolu TCP/IP, olajšano sistemsko upravljanje, obsežna terminalska podpora, domači zanesenjaki pa bodo navdušeni nad možnostjo upravljanja računalnika z glasom. 
Kratkoročno se torej Warpu obetajo dokaj rožnati časi, njegov dolgoročni uspeh pa je odvisen samo od uveljavitve sodobne tehnologije, ki jo ponuja.

Posebno poglavje je namenjeno tudi ornitologiji. 
V njem izvemo, kaj ornitologi in opazovalci ptic sploh počnejo in kje dobimo podrobnejše podatke, če nas zanima ta nadvse zanimiva dejavnost in bi radi tudi sami opazovali ptice. 
Za vse, ki jih zanimajo ptice in imajo dostop do Interneta, je obisk Mobitelovih spletnih strani, posvečenim pticam, tako rekoč obvezen.

Namestitev je najlaže izvesti s plošče CD-ROM, sicer se moramo prebijati skozi 15 disket, pa še vseh programov ob tem ne bomo dobili (predvajalnika glasbenih CD, recimo, že ne). 
Najlaže se je lotimo kar v okolju DOS, v katerem poženemo običajen program Setup, ali pa v Oknih 3.x. 
Okna 95 so tako zelo priljubljena tudi zaradi silno enostavne namestitve, ki od uporabnika le redkokdaj zahteva posebno predznanje. 
Standard samodejne nastavitve (PnP), ki ga je Microsoft z Windows 95 prvič zakoličil, namreč večinoma omogoča avtomatsko prepoznavanje strojnih delov in njihovo morebitno usklajevanje. 
Taka namestitev strojne opreme traja malo dalj kakor sicer, vendar nam rezultat poplača čakanje. 
Seveda moramo imeti računalnik z dovolj novimi sestavinami, drugače se lahko zgodi, da katera od njih ni skladna s PnP in bo povzročala težave. 
Tudi pri naknadni namestitvi kake strojne naprave je PnP zlata vreden, saj napravo sam zazna in nam ponudi svoje gonilnike zanjo (če so priloženi Windows 95), oz. zahteva, naj mu podamo gonilnike, ki smo jih dobili z napravo. 
Če se je PnP oz. program za zaznavanje strojnih naprav pri kateri napravi “zmotil”, si lahko po namestitvi pomagamo z Upraviteljem naprav, pri katerem je lepo vidno, katera naprava ne deluje zaradi strojnega nesporazuma ali morebiti slabo nameščenih gonilnikov. 

