Britanski govedorejci in politiki so ogorčeni, saj sodijo, da Nemčija neupravičeno odlaga spoštovanje sklepov Evropske unije. 
Predstavnik britanskega ministrstva za kmetijstvo je poudaril, da mora Nemčija spoštovati odločitve, ki jih sprejme večina članic Evropske komisije, in namignil, da utegne komisija sprožiti sodni postopek proti vsaki državi, ki bi skušala še nadalje zavirati prosto prodajo britanske govedine. 
Britansko ogorčenje Nemcev ni pretreslo. 
Zahtevati nameravajo ostrejšo kontrolo govejega mesa, ki prihaja z britanskih otokov, da bi ugotovili, ali ni okuženo z boleznijo norih krav ali BSE. 
Tudi v Franciji niso preveč navdušeni nad vnovično prodajo britanskega mesa. 
Minister za kmetijstvo Jean Glavany je poudaril, da bo moralo miniti še nekaj mesecev, preden bodo sprejeli zakonodajo, ki bo omogočila, da bo rostbif spet na francoskih mizah.

V podjetju Štruc - Kovačija Muta so 2. avgusta odšli na dvotedenski kolektivni dopust. 
Po besedah direktorja podjetja Vita Štruca bodo v tem času opravili remont. 
Obnovili bodo stiskalnice in kompresorsko postajo ter dozidali kovaške peči. 
Montirali bodo nov valjčni stroj, ki so ga kupili že lani; investicija je bila nujno potrebna predvsem zaradi večjih naročil.

... 
(až)

Rožana Špeh, doma iz sv. Petra nad Dragonjo, je prvič javno predstavila istrske ljudske pesmi že pred triindvajsetimi leti; pred petnajstimi leti je ustanovila žensko pevsko skupino Šavrinke, tej pa je po šestih letih sledila že moška pevska skupina Pergola.

Med letošnjimi brežiškimi gosti je bil tudi angleški ansambel Gothic Voices -izjemen vokalni sestav za približevanje "stare" in "nove" glasbe v dolgem obdobju srednjega veka. 
Angleški pevski umetniki so enkratni obnovitelji zakladnice srednjeveške vokalne glasbe in poustvarjalne dovršenosti neznanih skladateljev in tistih s podpisom. 
Njihovo petje je čista studenčnica iz globokega vodnjaka.

Veste, kdo je bil včeraj najbolj iskana oseba v mestu? 
Zobozdravnik - vsaj zame. 
Zavrtel sem 20 telefonskih številk, preden sem naletel na zobozdravnico, ki ima vrtalko v rokah tudi v teh vročih avgustovskih dneh.

"Do jeseni bomo zgradili tudi kanalizacijo, prej pa je bilo nesmiselno zaprositi za tehnični pregled, saj smo vedeli, da bodo inšpektorji na to pomanjkljivost podali pripombe," je dejal Franc Marolt, direktor podjetja Reality, ki je zgradilo in za lep denar prodalo naselje v Šmartnem pod Šmarno goro.

SLOVENSKA KRONIKA

Marino Antolovič, predsednik uprave Hoteli Morje v Portorožu: "Izjemno nepredvidljivo leto, toda odločilno za novo strategijo ponudbe" - Marjan Kucelin, direktor hotela Plavi v Poreču: "Slovenski turisti spet rešitelji sezone"

Bernardin - prednost pred konkurenco

