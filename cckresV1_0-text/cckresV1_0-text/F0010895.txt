Posvet o nasilju je pokazal, da ravnatelje, učitelje in svetovalne delavce najbolj bega zakonodaja, predvsem vprašanje kaj storiti, ko ugotovijo, da je njihov učenec zagrešil kaznivo dejanje zunaj šole. 
Večina niti tega ne ve dobro, v katerih primerih lahko posredujejo policiji osebne podatke storilcev. 
Katja Bašič jim je svetovala, naj, ko gre za kaznivo dejanje zunaj šole, najprej obvestijo starše in nato policijo, poleg tega jim je priporočala, naj se večkrat sklicujejo tudi na konvencijo o otrokovih pravicah. 
Še enkrat je poudarila, da morajo poskrbeti predvsem za žrtev in jo ustrezno zaščititi, ne pa da vso pozornost posvetijo predvsem storilcu. 
Bašičeva je opozorila, da policist ni oseba, ki bi prihajal v šolo skrivaj. 
Otrokom je treba postaviti jasne meje, pri čemer se morajo dobro zavedati tudi posledic, če jih prestopijo.

