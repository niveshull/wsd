Minister v roku iz drugega odstavka obrazložitev razlogov, zaradi katerih ni sprejel pripomb in predlogov, pošlje organom in organizacijam, ki so dale pripombe. 
Te imajo v roku 30 dni od sprejema obrazložitve možnost posredovati ministru dodatna mnenja in argumente za svoje pripombe in predloge. 
Minister se je do teh mnenj in argumentov dolžan opredeliti pri pripravi usklajenega predloga lokacijskega načrta.

45.h člen Za gradnjo avtoceste se na podlagi lokacijskega načrta in projekta za pridobitev gradbenega dovoljenja, predpisanem po 19. členu zakona o graditvi objektov (Uradni list SRS, št. 34/84 in 29/86) ter presoje vplivov na okolje po 55. členu zakona o varstvu okolja (Uradni list RS, št. 32/93) izda enotno dovoljenje, ki vsebuje sestavine lokacijskega dovoljenja, predpisanega po 57. členu tega zakona in gradbenega dovoljenja, predpisanega po 36. in 41. členu zakona o graditvi objektov ter nadomešča obe dovoljenji.

