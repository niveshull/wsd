Ukvarjal se bom prav s temi pravili, ritmi in spomini nacionalizma, saj zagotavljajo most od zunanjega sveta politike moči in družbenih interesov k notranjemu svetu naroda in njegovih značilnih konceptov, simbolov in čustev. 
To zanimanje pa določa način strukturiranja argumentacije v tej knjigi. 
Ta se vrti okrog glavnih, temeljnih »paradigem« razumevanja na tem področju in okrog političnih, historiografskih in socioloških razprav, ki so jih te paradigme zanetile. 
Te razprave so razpršene in daljnosežne. 
Ne zadevajo le nasprotujočih si nacionalističnih ideologij in ne le nasprotij med posameznimi teorijami. 
Vključujejo radikalna nestrinjanja glede definicij ključnih terminov, močno razhajajoče se zgodovine naroda in rivalske razlage o »oblikah tega, kar še prihaja«. 
Vsaka od teh razprav in razlik zahteva ločeno obravnavo. 
Zatorej začenjam s termini in koncepti; očrtam glavne razlike v pristopih k definiranju ključnih konceptov, kot so »etnija«, »narod«, »nacionalizem« in »nacionalna država«, ter ponujam lastno pot prek tega minskega polja. 
Potem si ogledam ideologijo oz. ideologije nacionalizma, zlasti razpravo med »organskimi« in »voluntarističnimi« pristopi, pa tudi nadležno vprašanje »osrednje doktrine« nacionalizma. 
Tretje poglavje se loti problemov razlaganja. 
Govori o temeljni razliki med »modernističnim« pristopom in drugimi pristopi, nato pa očrta ključne poteze štirih glavnih razlagalnih paradigem – modernizma, primordializma, perenializma in etno- simbolizma – in odkriva njihove medsebojne teoretske povezave. 
Četrto poglavje nadaljuje to razpravo in pokaže, kako ključne teoretske debate na tem področju – o vlogi ideologije, racionalne izbire, moderne države in družbene konstrukcije v genezi naroda in nacionalizma – izhajajo iz teh štirih paradigem in razkrivajo njihove odlike in omejitve. 
Peto poglavje poveže različne »zgodovine naroda« – moderno, srednjeveško in antično – s posameznimi teorijami in njihovimi krovnimi paradigmami, nato pa zagovarja »etnosimbolno« branje, ki prek mita, simbola, spomina, vrednot in tradicije povezuje 13

bog (ali več bogov)? 
Težko govorimo o svetovnem nazoru nacionalizma, če ne upoštevamo globokih učinkov teh »poetskih pokrajin« na samorazumevanje mnogih pripadnikov naroda, naj bodo nacionalisti ali ne – ta vidik je bil do nedavnega dokaj zanemarjen in k temu se še povrnem.31 Nočem trditi, da se vse nacionalistične ideologije ali gibanja sklicujejo na vse te koncepte, in prav gotovo se nanje ne sklicujejo v enaki meri. 
Očitno ne gre za to. 
Paul Gilbert pravilno trdi, da se nekateri spori med rivalskimi nacionalizmi odvijajo zato, ker se sklicujejo na različne in konkurenčne osrednje koncepte naroda – na primer, nacionalizem, ki se sklicuje na koncept naroda, utemeljenega na ozemlju in domovini, nasproti tistemu, ki temelji na etničnosti in kulturi. 
A čeprav so zgodovinska pričevanja polna takih nasprotij, nisem prepričan, da Gilbert ustrezno odgovarja na vprašanje, zakaj naj bi udeleženci (in mi) vse te pojave klasificirali kot »nacionalizme«. 
Gilbert sledi Webru, ko pravi, da jim je skupno to, čemur reče »konstitutivno načelo nacionalizma«, po katerem so narodi skupine, ki imajo pravico do nacionalne samoodločbe, kar pa spet lahko vključuje »nacionalno pravico do neodvisne državnosti«; in naprej, da so narodi »take skupine, ki imajo to pravico« (1998, 16). 
Vsi nacionalisti pa tega ne trdijo. 
Kulturni nacionalisti, na primer, pravijo, da imajo narodi pravico do kulturne avtonomije in moralne preroditve, kar pa je daleč od državnosti; morda niti ne pomislijo na to, da bi bilo zaželeno, da njihov (ali katerikoli drugi) narod postane neodvisen in ima lastno državo. 
Bolj splošno, zahteva po državnosti je le en, čeprav pomemben cilj mnogih nacionalizmov – ob drugih ciljih, kot sta nacionalno zedinjenje in identiteta (glej Hutchinson, 1994, 1. pogl.). 
V resnici je morda bolje, da nacionalistične ideologije razumemo kot primerke iz družine prekrivajočih se konceptov »nacio-

stališču, ki omalovažuje razlikovanje med narodi in etničnimi identitetami (čeprav razlikuje med narodi pred letom 1800, kar je prag »nacionalizma«, in po njem). 
To je deloma zato, ker privzame fenomenološko razlago, po kateri so etnične identitete skupki spreminjajočih se zaznav, občutij in drž. Hkrati uporablja analizo kulturne in simbolne meje, ki jo je vpeljal Fredrik Barth, in poudarja potrebo po preučevanju »mitsko-simbolnih kompleksov« na la longue durée, če hočemo razumeti ohranjanje etničnosti (Armstrong ,1982 in 1995; cf. Barth 1969, Uvod). 
Po drugi strani je John Hutchinson za razlikovanje modernih kulturnih in političnih tipov nacionalizma sprejel bolj weberjanski pristop ter razkril dinamiko kulturnih oblik. 
Hutchinsona poleg tega zanima vloga, ki jo tako v predmodernih etničnih preporodih kot tudi v modernih nacionalizmih igra preteklost, pa tudi način, na katerega lahko določene ustanove »prenesejo« predmoderne kulturne repertoarje mitov, spominov in simbolov v moderno dobo. 
Moja lastna analiza pa se ukvarja s tretjim problemom, z naravo in vlogo narodov v zgodovini. 
Čeprav priznavam modernost nacionalizma – ideologije, gibanja in simbolike – in to, da je večina narodov nastala nedavno, so me začele zanimati možnost in implikacije tega, da so se narodi vsaj v nekaterih primerih pojavili pred nacionalizmom. 
Na splošno pa je moj pristop osredotočen na način, kako so predhodne in pogosto predmoderne etnične vezi in etnije vplivale na poznejše narode in nacionalizme, v nekaterih primerih pa tvorile podlago zanje (Hutchinson, 1987 in 1994; A. D. Smith, 1986 in 1991). 
Sklep Etnosimbolizem je nastal zaradi nezadovoljstva s trditvami rivalskih paradigem modernizma in perenializma ter zaradi neuspešne razlage primordializma. 
Če narodi, po eni strani, niso niti trajni in večni niti se vedno znova ne pojavljajo in če, po drugi strani, niso niti povsem nedavni in novi niti le proizvodi modernizacije, moramo nujno poiskati neko drugo paradigmo, ki bo 80

čimer je Gellner mislil na izkoreninjeno kmečko prebivalstvo, ki se je v jatah selilo v mesto in tamkajšnja barakarska naselja. 
Končno, Gellner se je s Kedouriejem sicer strinjal, da je nacionalizem moderen, vendar je menil, da ni šlo za slučaj ali »iznajdbo«. 
Nasprotno, to je bila neizogibna posledica prehoda v modernost, ki je od 18. stoletja dalje doletela vse družbe na svetu. 
Iz tega sledi, da je bil nacionalizem v modernem svetu logično možen, sociološko pa nujen (Gellner, 1964, 7. pogl.). 
Gellner je nadaljeval z očrtom teorije, zakaj je temu tako. 
Modernizacija, s čimer je Gellner mislil na industrializacijo in njene družbeno-kulturne spremljevalne pojave, je preoblikovala vse družbe, kakor je to storila neolitska revolucija pred približno osem tisoč leti. 
Proizvedla je nov tip industrijske družbe, ki je zahteval mobilno, pismeno in računstva veščo delovno silo, ki se je bila sposobna lotiti semantičnega dela in komunikacije brez konteksta. 
Če je bila pismenost v nekdanjih kmečkih družbah omejena na redke in je ljudi med seboj povezovala struktura vlog in institucij, ki je pogosto temeljila na sorodstvu, pa je v modernih industrijskih družbah »kultura nadomestila strukturo« – »jezik in kultura« sta postala nov cement atomizirane družbe, utemeljene na izkoreninjenih, detradicionaliziranih posameznikih, ki jih je bilo treba vključiti v industrijski stroj, njihova nova in edino sprejemljiva identiteta pa je postalo državljanstvo, utemeljeno na pismenosti in kulturi. 
Modernizacija je torej spodnesla tradicijo in tradicionalne družbe ter postavila jezik in kulturo za edini temelj identitete. 
Danes, je dejal Gellner, »smo vsi uslužbenci«; a če naj bomo uslužbenci in državljani, moramo biti šolani v novih množičnih, obveznih, standardiziranih in javnih izobraževalnih sistemih, ki jih zagotavlja država (ibid.). 
Vendar poznamo še drugo, temnejšo plat velikega vala modernizacije. 
Ko se je širil iz zahodnoevropskega osrčja, je s svojim neenakomernim, razburkanim gibanjem razdelil področja, saj je vsako naslednjo regijo zadel ob drugačnem času, v drugačni meri in z drugačno močjo. 
Razdelil je tudi prebivalstvo, in sicer na stare naseljence velikih mestnih središč in nove izkoreninjene 85

60 Lahko pa se domislimo nasprotnih primerov, recimo palestinske intifade proti močni izraelski državi ali irske nacionalistične reakcije na močno britansko represijo po velikonočni vstaji leta 1916. 
Nadalje, prav prehod k šibkejšemu, manj centraliziranemu in kolegijskemu sistemu vladanja v Jugoslaviji po Titovi smrti leta 1980 je tlakoval pot etnonacionalističnemu nasilju; glej Ramet (1996, zlasti I. in IV. del). 
61 Ob tem spet pomislimo na jugoslovanski primer: ali lahko razložimo intenzivnost nacionalizmov in njihovo nasilnost, ne da bi upoštevali vzajemne spomine na drugo svetovno vojno, vključno s srbskimi spomini na ustaške pokole? 
Glede vloge spomina na Irskem glej Lyons (1979) in Hutchinson (1987, 2.-4. pogl.).

63 Ta Connorjeva argumentacija veliko dolguje tezi Eugena Webra (1979), da je splošno množično prebivalstvo Francije – kmetje – postalo po kulturi in videzu zares francosko šele ob koncu 19. stoletja, kar je bila posledica modernizacijske politike v Tretji republiki. 
Četudi to sprejmemo, še ne sledi, da o francoskem narodu ne moremo govoriti pred koncem 19. stoletja. 
Insti-

5. 
Zgodovine

83 Pri tem gre za implicitno kritiko Greenfeldove omejene srednjeveške rabe (glej Greenfeld 1992, Uvod). 
Pomembnejše so bile »nacionalne« razlike na cerkvenih zborih, ki so odsevale širšo srednjeveško rabo. 
84 To je glavni argument, ki ga v prid modernizma ponuja Breuilly (1993); poudarjata ga tudi Bendix (1996) in implicitno Connor (1994, 9. pogl.).

Ta domnevna zveza med državno suverenostjo in nacionalno identiteto je podlaga mnogim zdajšnjim razpravam med evrofili in evroskeptiki, pa tudi nekaterim referendumom glede nadaljnjih stopenj evropske integracije, ki so bili izvedeni doslej. 
Gotovo prežema nasprotovanje priključitvi evropski monetarni enoti na Danskem, v Britaniji in verjetno na Švedskem, pa tudi norveško in švicarsko zavračanje vstopa v Evropsko unijo. 
Pa vendar, ali sta suverenost in identiteta res tako tesno povezani med seboj? 
Rousseaujev nasvet Poljakom, ko so nedavno pred tem izgubili svojo neodvisnost, naj ohranijo svoje običaje in kulturo, ter izrazit neuspeh poskusov v naslednjem stoletju, da bi zmanjšali – kaj šele izbrisali – poljsko nacionalno identiteto, bi pričal o nasprotnem. 
Evropski primer nikakor ni zamišljen kot tako razkosavanje držav. 
Nasprotno, evropske direktive naj bi delovale skoz nacionalno državo in njene ustanove, kar bi jim spet podelilo dodatno legitimnost in avtoriteto. 
Nadalje, državam so prek pojma »subsidiarnosti« prepuščene določene svoboščine in moči; in obratno, prek procesa »unije od zgoraj« se od njih zahteva uskladitev državnih zakonov in dejanj, najprej na ekonomskem in družbenem, potem pa še na političnem in vojaškem področju. 
Resnično vprašanje pa je, kako dolgo bo ljudstvo v državah članicah še podpiralo ta projekt in ali bo evropska federalna država uspela spodriniti obstoječe nacionalne države v njihovih glavnih funkcijah in močeh, pa tudi v političnih občutjih njihovih državljanov.107 Hibridne identitete? 
Če nacionalno državo zvrha najedajo večje politične skupine in združenja, pa njeno nacionalno identiteto ali politično solidarnost kot notranje vezivo od spodaj ogrožajo zahteve manjših kulturnih skupin. 
V zadnjih nekaj desetletjih je svet doživel množična

najdemo na Indijski podcelini, ločimo več kot eno tako »nacionalno identiteto«, so poskusi, da bi v politični skupnosti takega naroda ustvarili krovno zbirko tradicij, simbolov, mitov in spominov, nujni spremljevalci sodobnih političnih bojev in obsežnih ljudskih mobilizacij v novih afriških in azijskih državah (Chatterjee, 1993; glej tudi Brown, 1994). 
Razkroj nacionalizma? 
Nacionalne identitete torej še danes ohranjajo svoj pomen. 
Kaj pa nacionalizem? 
Ali ima kakšno prihodnost? 
Radikalno tezo o možnostih nacionalizma – in narodov – je predstavil pomemben svetovni zgodovinar William McNeill, ki pravi, da civilizirane družbe dolgujejo svoj uspeh sposobnosti, da pritegnejo velike količine različno usposobljene delovne sile. 
Zgodovinska norma je potemtakem polietničnost, ne pa nacionalna enotnost. 
Kulturno mešane značaje predmodernih imperijev so krepili: občasni vdori plemen, ki so jim zavidala njihovo bogastvo in moč; pogoste epidemije, ki so redčile mestno prebivalstvo, zaradi česar je moralo sprejeti medse ljudi s podeželja, da bi zadovoljilo potrebe po delovni sili; in trgovina na velike razdalje, ki so jo pogosto organizirale tuje trgovske skupnosti z lastnimi zapisanimi – in torej prenosnimi – religijami. 
Posledično so bile civilizirane družbe kozmopolitske hierarhije usposobljenih delavcev; le predstraže barbarstva, kakršni sta bili predmoderna Anglija in Japonska, so lahko ohranile svoj monoetični značaj (McNeill, 1986, 1. pogl.). 
Po letu 1700 se je vse to spremenilo. 
Vpliv klasičnega humanizma in njegovih idealov politične solidarnosti; porast pismenosti in književnosti v ljudskih jezikih; hitra rast domačinskih prebivalstev v Zahodni Evropi, kar je omogočilo zadovoljevanje mestnih potreb po delovni sili z etnično homogenega podeželja; in, najpomembneje, pojav obsežne vojaške udeleženosti, ki je bila posledica revolucije v izurjenosti pehotne vojske, kar je spet spodbudilo nov čut solidarnosti in bratstva – na Zahodu so se vsi ti dejavniki ob koncu 18. stoletja združili in »privedli do 162

