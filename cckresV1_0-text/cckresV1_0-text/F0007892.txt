Baldovinin nočni oder je bila Šefova hiša. 
Kadar gospodarja ni bilo v njej, se je njegov lik še zjedril, postajal je več strahu in spoštovanja vzbujajoč in se je vse vrednotilo v razmerju do teže strahu pred to nenavzočnostjo. 
Hiša je bila kljub razkošju postavljena s premo okleščenostjo ribiške hiše. 
Sredi hiše je bila dnevna soba, takšnih razsežnosti, da je bilo pohištvo v njej videti kot plesni liki, ki niti ponoči ne bi mogli trčiti drug ob drugega. 
Na vsaki strani sta bili dve sobi: v eni sta spala Jose1 Cemi1 in njegova sestra, v drugi je spal Poveljnik z ženo, oba tako krepko sprepletenega zdravja, da se je Baldovini v tistem trenutku groze zdelo nemogoče, da bi bila res onadva spočela speče dete, ki se je razcvetalo v okroglih žmulah. 
Za tema sobama so bile sanitarije, za temi pa še dve stranski sobi. 
V levi je stanoval študent, Šefov bratranec, podeželan, ki je študiral za inženirja. 
Potem dva prostora za kuhinjo, tam nekje pa mulat Juan Izquierdo, brezhibni kuhar, vedno v belo oblečen vojak, z belim telovnikom v začetku tedna, v soboto pa že umazan, ubog, proseč na posodo in ugreznjen v nezlomljivo molčečnost egiptovskega diorita. 
Teden je začel z oholostjo vzhodnjaškega mulata iz kolonata, proti koncu pa je plahnel v neskončno resne prošnje za par fičnikov, vedno v grozi, da bi Poglavar izvedel, kdo je, namreč njegov bratranec, najljubša tarča tistih neprestano obnavljanih, pa nikoli poravnanih zadolžnic. 
Za sobo Poveljnika in njegove žene so bile sanitarije, postavljene po osnovnem, robato poljudnem zakonu somernosti, ki v tropskih domovih, sploh pa takih razsežnosti, kjer vse hoče /dvokapno bivati in se razlivati, zganja v vzporedne nize sanitarije in neznatne kamre za omela in nerabne mišolovke. 
Sledila je soba najskrivnejše čudi; ko so jo ob dneh generalnega čiščenja odprli, je namreč pokazala preproščino svojega tihega žitja. 
Ampak ponoči, noč za nočjo, se je mladeži zdelo, da tamkaj lebdi nekakšen obstret in se seli naokrog kot pascalovsko brezno. 
Kadar se je kakega bežnega jutra odprla, sta se posprehodila po njej mali Jose1 Cemi1 in njegova dve leti starejša sestra in gledala očetove poljske mize, ki jih je rabil še kot inženir, v prvih letih vojaške službe; pa igro yaquis, z žogo iz račjega čreva, ki ni bila tista, s katero sta se ponavadi igrala, če se ni Violante, tako je bilo ime sestri, igrala s kakim strežnim dekličem, pripeljanim za to, da bi razbremenila trenutke zdolgočasenosti ali kakega revnega sorodnika dodatnega krožnika hrane in obleke.

Polkovnikove knjige: enciklopedija Britannica, dela Felipeja Triga, vohunski romani iz prve svetovne vojne, ko so morale vohunke prestopati meje prostitucije, najbolj neustrašni vohuni pa so si morali pridobiti modrost in zasreženo kozjo bradico z geološkimi raziskavami v Sibiriji ali na Kamčatki; hranile so nikdar več premerjeno prostorje tistih stvarnih, klenih ljudi, ki kupijo knjigo in jo takoj zvečer preberejo; pri katerih so knjige vedno na ogled enako nelagodno in tjavdan, kot so premerili njihove vijuge, ne kot knjiga bolj omikanega človeka, ki je prav tako na polici, kjer pa mora čakati na branje dve, tri leta, in ki učinkuje, skoraj nezavedno, seveda, podobno kot hlače angleških eleganov, ki jih prve dni nosijo lakaji, da se navzamejo iztanjšane preprostosti. 
Delovne miznice Polkovnika, ki je bil tudi inženir, kar je med vojaki - kadar so ga zaverovano gledali, kako polni table z opisi postopkov obrežnega topništva - budilo čaščenje, kakršnega bi nemara izkazali kakemu koptskemu duhovnu ali asirskemu kralju-lovcu. 
Na miznici pa, speti z že zarjavelimi sponkami, papirji z narisi izkrcanj v deželah mimo časa in prostora, kot mimohod kitajske vojaške godbe, doma med večnostjo in ničem. 
Potem pa, v stolpih, škatle z Rialtinimi sezonskimi klobuki, tako je bilo ime Poveljnikovi ženi, iz katerih je ta zvlekla tiste, ki so najbolj godili njenim muham, upoštevaje sozvočje z njeno polovično rajsko ptico, kajti ta je bila prenosna, selila se je s klobuka na klobuk, in se nam je zato zdelo, da nagačeni ptič znova frfota po zraku, z novim, treznim utripom, vzpet zdaj na povezu jagod, ob katerem je negibno obstal, ne da bi si drznil zobati, zdaj pred kanarčkovo rumenim ozadjem, koder je njegov ptičji kljun v rezni ihti znova razglašal svojo divjost. 
Že je prihajala Baldovina, s špiritom in tuljem namesto vate v pesti. 
Spet je stala ob detetu, ki je še kar soplo in krepilo svoje žmule, tako v barvi kot v rašči. 
Po polnoči so, to smo že povedali, mrknile vse hiše v taboru, svetile so samo še stražnice in obhodne svetilke. 
Ko je Baldovina videla, kako vsa hiša tone v mrak, jo je prijelo, da bi šla do stražnice, ki je pokrivala sprednje pročelje, vendar ni hotela ob taki uri soočiti svoje samote s stražarjevo. 
Srečno je prižgala svečo kandelabra in zagledala svojo razmršeno senco, kako pleše po vseh stenah, ampak otrok je bil še zmeraj sam, v mraku in zasopel. 
V špirit namočeno tulje je začelo kapljati na telesce, na rjuhe, že je zamakalo tla. 
Torej je Baldovina zamenjala tulje s časopisom, ki ga je nekdo pustil na nočni omarici. 
In začela je drgniti telo, najprej v krogih, potem pa divje, v sunkih, kot da bi vsaki novi žmuli sproti prislinila čarobno, v špirit namočeno klofuto. 
Potem se je odmaknila, se spet približala, primaknila svečnik h koži in ugotavljala skorajšnjo ničnost svojih napadov in protinapadov. 
Že je kazalo, da ji bo zaspala desnica, utrujena od nenehnega trenja, ko si je skokoma povrnila mišično prožnost, vrnila se je s svečnikom, ga pomolila nad žmule in ugotovila neprestano isto sopenje. 
Otrok v postelji se je zvil, debela kaplja voska mu je skrepenevala na prsih, kot bi položila vrelo kocko ledu na tisto žmulnato, že podpluto nesnago.

Galižan Zoar je bil v svojih mornarskih hlačah za v sobo, pri ženi. 
Truni, njegova žena, je imela čez glavo zimsko odejo, pokrpano z žakljevino za sladkor in mogočnim kvadratom škotskega blaga pa zaplatami olivne srajce za zimsko rabo vojaščine. 
Baldovina, koščena, suha, solzljiva, je bila kot kakšna bičarka iz XVI. stoletja. 
Zoarjevo širno oprsje je sijalo kot tridelna omara, podobno oprsju druge, večje živali, zagozdenemu kot zaboj med nogama in rokama. 
Truni, Trinidad, je s svojim pravim imenom predočala službo in obred. 
Res, Zoar je bil kot Oče, Baldovina kot hči, Truni pa kot Sveti Duh. 
Baldovina je kot vragometna akolitka zamaknila svoj obraz perujske svilne opice, se znojila, potrkavala gor in dol po stopnicah, zdelo se je, da ji v ušesih pozvanjajo nenehni ukazi, ki jo ženejo v neprenehno gibanje.

Ko sta Polkovnik in njegova žena odšla k počitku, sta se menila, da je deček še živ kvečjemu po čistem, navadnem čudežu. 
Polkovnik je še bolj stisnil svoje tanke ustnice, priče angleškega rodu po materini strani. 
Gospa je zatrdila, da pojde jutri prižgat par sveč na oltar svete Flore pa darovat nekaj denarja pa da se bo z nunico pogovorila o tem, kar se je zgodilo. 
Navsezgodnje trobente so prepletale svoje odseve in pobliske po taboru; v njihovi podobi jutra smo zaslutili podobo vseh živali, ki so prihajale iz barke, na ožarjeno kopno. 
Jose1 Cemi1 je, povit v svoj pajac, prihajal iz sobe v dnevno sobo. 
Njegova sestra, skrita za zaveso, se je nenadoma odgrnila in mu žugaje z malim kazalcem poredno rekla:

pridno postoj,

Ustavil je pripoved in vzkliknil: "Še eno sapoto, Enriqueta," tako je bilo namreč ime ženi. 
Plemenito okušaje je izcedil mečavo, vstal in pritočil suhega belega vina na pladenj, kjer so postarnejši uživali isto sadje kot mladež. 
"To je že težji preskus okusa," je pristavil, "zelo sladko sadje s suhim vinom. 
Pogledam jim v obraz, ko to pokusijo," je pristavil, "in že vidim, kako in kaj, večina jih namreč takoj zgnušeno pusti sadje."

Na drugi strani Cazarjeva slepota črta blodnjake po sveže prinešeni miznici z navojnico. 
Kanarček, iskrica sredi tega težačenja, zbeži od zbadanja in slepovidca. 
Ob vznožju velepostelje zastorček zastira zložljivi špampet, kjer Nila presanja svoje beležnice. 
Ponoči se Petronila razcveta po soseski z antilskim zezljanjem in pitagoriziranjem. 
Ko se vrne na svoj lož, nasuje rahlogorske mivke čez vzravnano ribje okostje. 
Ob zori pridejo najstarejši štirje mulatarji iz soseske razodet kabalistično favno. 
Četveri častitljivi odidejo z baharitno obrednostjo.

Dr. Copek je vstal ob zori, oborožen z milom in brisačo, da bi s karseda amazonskim in skelečim drgnjenjem prepodil smradežno božanstvo, ki ga je poselilo. 
Ničkolikokrat sta ga naskočila pepelika in olje, ampak vonj, oblak, ki je zastiral zakrknjeno božanstvo, ni in ni hotel iz gnezd njegovega telesa. 
Že je bil zasopel od splakovanja in drgnjenja, bal se je že, da bo omedlel, ko je potrkalo po vratih kopalnice. 
Dva fanta, zaposlena v isti hotelski etaži, sta prišla pogledat, kaj je z njim, začudena, da se tako dolgo posveča snagi. 
Zasmejala sta se in ga sama, brez posebnega čudenja, kot bi imela ključ za taka zakrknjena selišča, začela spirati in mu grmaditi peno pod pazduhami. 
Že je mladca zmagovala utrujenost, že sta obupavala, ko je mlajši, Thomas, prožen in brbotav kot jamajška reka, najprej nakazal molk in potem odšel, glasno ploskaje, kot bi se bil nenadoma domislil uroka zoper razpasle in razpuščene duhove. 
Ko se je vrnil, je kazal s kazalcem in priganjajoče drncal ob stražniku, mu z gibi in koraki kazal, kako kratka je razdalja do predmeta njegove prošnje, kot bi se ga bila ob zamenjavi besed za gibe in obrise polastila nekakšna električna prenapetost, v kateri sta zvok govorice in pomen gibov postala nesorazmerna. 
Stražnik, ki se je držal še bolj slovesno, odkar je sprevidel, kako nujno potrebna je njegova navzočnost, je stopil v hotel v samootipljivi zavesti svoje pomembnosti, kot bi ga čakal odločilni glas v anfiktioniji. 
Odpeljali so ga v kopalnico, kjer je bledel in medlel dr. Copek. 
Thomas je naravnal stražnika v isto držo, kot se je temu zdelo, da je stal, ko se je zgodil prenos mezgovnega oblačja. 
Dvignil je desnico kot kaka alegorija iz 17. stoletja, prikaz ukletja strele, tako da je pazduha obstala pred enako dvignjeno levico dr. Copeka, kot v kaki skrivni združbi razsvetljenjske dobe, ko bi ob inkognito obisku Benjamina Franklina padel ukaz, naj vsak dvigne roko, prozoren namig na onemogočenje iskrenja med enodnevniki in titani. 
Kot klobčič, ki se razvija, so prehajali sokovi pod pazduho stražniku, ki je presnavljal pižmove oblake s kleno preproščino človeka, ki prevzema nesporno posest. 
Poudarjeno obredno je pozdravil v slovo in zavrnil nagrado, ki so mu jo ponujali, kot človek, poklican k tihemu posvetu, ki je v nenadejani, vendar globoki zvezi z njegovo osrednjo dejavnostjo, zato pa mu ni bilo prav, ko nihče ni zaslutil, da je bilo vse skupaj čarobna izpeljanka njegove zaposlitve kot prometnik na glavni ulici Jamajke.

S pritajeno zlobo nedoraslega kreolca je Alberto, drugi sin gospe Auguste in don Andre1sa Olaye, trikrat obiskal svetišče in vsakič zalotil sumljivo, vnaprej pripravljeno sostopanje pastorja s prižnice in Mr. Squabsa k orglam. 
Alberto Olaya je prenesel bratom in sestram pastorjevo vsakdanjo cvetko, nakar sta jo Rialta in Leticia povedali gospe Augusti, vse tri v smehu, čeprav jima je mati, premagovaje smeh, položila na srce kar največje spoštovanje do Mr. Squabsovega zadržanja. 
Pozneje se je stavek norčavo osrediščil na prizvok poudarka in poziva, naj se že lotimo nečesa, kar moramo storiti po naključju in radi, po nareku ure in okusa. 
Kadar je pri zajtrku Alberto Olaya zastajal pred svojim kozarcem korenjevega in grenivkinega soka, bolj plehko rožnatega kot vabljivo rumenega, in se je zdelo, da zajtrkuje vzvratno, je Rialta s hlinjeno resnobo in gibom, da si nese k ustom mrzlo orošeni kozarec, vzkliknila: Do you want to play the organ, Mr. Albert? 
To cvetko je častila celo gospa Augusta; in za uvod v kontrapunkt makrameja ali tuniškega pletiva, da bi se izognila pretogemu nasnutku, se je rada z nasmehom spomnila norčije, ki se je polastila vse družine, se obrnila k Rialti in ji nakazala, da bi, če ji je prav, lahko zdramili prve orgelne note.

Ko je šel nazaj čez dvorišče, od koder je gospa Augusta s svojim ostrim posluhom za dogajanje že odstranila pult, so ga hčere obkolile, kot bi bile čakale nanj, kot podmorske predice izza šipe, kar je bilo posledica tistega pogovora, ki so ga one očitno užile kot viharnega.

Piščalke kot gobec morskega psa; gošča trstnega soka kot baročno razbohotena izrastlina mezgovnega obtoka; krajec slamnika, trepetav kot bombažev list; alegorije na tobačnicah, z domišljijo obdobja Marije Kristine: veliko kolo homerskega voza, prislonjeno ob prestol, na katerem kralj nakazuje, da misli vstati in z majavo krono odgrniti zaveso. 
Stalaktitni poliedri, izkapljani iz čudesa vode, ko klešči zemljo v okostje mrzlega planeta, ki so v rokah izseljencev krožili, uhajali, grozili. 
Andresito je bil pravkar izvedel neko bachovsko pasacaglio, zaploskali so mu brez pretiravanja, pač pa s spoštljivo resnobo. 
Potem se je tiho izmuznil proč, ker so mu bile v nadlego razglašene čestitke don Belarmina, v pogovoru z gospo Augusto in svojo ženo, ki se je poglabljala v odlike in natančnost izvedbe, medtem ko sta Andresitova starša iskala hitre izpeljave pogovora drugam, kajti vzgojena sta bila v zadržanosti neomenjanja odlik svojih sokrvnikov, tradiciji, ki je - žal! 
- vsak dan bolj izgubljena. 
Andresito je brezskrbno pohajal od senčnice do senčnice, iskaje brata Alberta, medtem ko je ta v drugem nadstropju dvoril in uganjal vraga. 
V svoji zdolgočasenosti je zagledal dvigalo; od nedavnosti izvedbe je bil še vedno pomalem omotičen in negotov. 
Počakal je na manj obljuden dvig, a se je dvigalo, potem ko je bil že v njem, napolnilo režal z dvignjenimi kozarci in neznosnega zbijanja šal kreolskih veseljakov. 
Ker je bilo dvigalo odprto, se je moral nasloniti na ograjo, bila pa je tista z letvijo, ki je ostala nepribita, ko je orglar odvlekel Carlitosa. 
Ob postanku v drugem nadstropju je pogledal naokrog, ali bo kje zagledal brata Alberta, pa zaman; sprehajal se je po drugem nadstropju z odpravniki naslednjega vpada, ki so bili od vseh najbolj veseli in gostobesedni. 
Dvigalo se je pod pritiskom tovora vzpenjalo zelo počasi, v pritličju pa so se, s smehom in ploskanjem, vkrcale še nove maske. 
Nenadoma je letev, ki jo je Carlitos slabo pribil, ko ga je orglar odvlekel s sabo, popustila in zbor je bruhnil v divji krik, potem je veselica obmirovala, in ko je krhka postavica v svojem nastopnem smokingu obležala na tleh in ji je iz ust prikapljala kri, je antistrofa, ki se je borila s kriki zbora, vse preglasila s prekletstvom svojega molka. 
Zelo počasi se je zbor spet dvignil: "Don Andresov sin je, njegov sin je, zakaj ravno don Andresov sin?"

Alberto, drugi sin don Andresa, je zamenjal violinski pult v Andresitovi sobi za pomorska bojna očala. 
Ko si je njegovo oko izborilo vsepričujočnost ptičje perspektive, je zarepkalo v stensko kačo na konici repa, nakar je prepel gibljivo ploskev njenega živčnega vrvja z bucikami, ki so prebadale tajne položaje. 
V začetku sredonočja so se hiše poganjale kot ladje, na strešnih terasah pa so se dogajali čudni pristanki mesečnikov, krink in liktorjev. 
Neka svetilka je tekala kot žužek, pri vlažnih durih pa, z živokockasto znamenjsko krpo, kot priprta školjka, ki čaka polnočne oseke, so škripali razuhljani tlakovci. 
Enega od teh tlakovcev je sam izril, da bi ob spotiki ujel obraz. 
Ob poprasku gležnja je do pol telesa zdrknil čez krov in z zateglimi očmi videl, kako nekdo stopa s poveljniškega mostiča, da bi si ogledal neobzirno ribo, ki praska po loputi. 
Vendar se je s strežo iz želje narojenega krvosledca v upornih krogih ven in ven vračal, da bi prepel divjost in skrb do oglasne krpe. 
Z Andresitovo violino je improviziral kitaro, da je spremljal trepetce glasu, in ko se je v krožnem deleženju približal spokojni čas željnih zahtev, je Alberto s plehkimi dvojemkami zaobjel grbi nočne ladje in začel:

Po več dneh straže z mrkoglednega razgledišča praga je začel Jose1 Eugenio trdovratneje zalezovati odškrnjene vpoglede izza naoknic. 
Poigravanje žaluzij je spreminjalo domovanje novih sosedov v polieder, katerega luči so se zgrinjale na hipno rezilo naoknic. 
Zanj so ti prišleki postajali drobci srečne usodnosti in skrivnostnosti s primiki iskrenja, ki je obdajalo žaluzijo z ravnijo strnjene in razčlenjene luči, iz katere je vid napaberkoval kvečjemu drobce, ki jih on ni znal sestaviti v celostnost telesa ali položaja in jih je zato še naprej ljubkoval z nedoločno, lebdečo slo. 
Tako je izločal in potem določal hipne prebliske, ki so razjasnjevali mimobežne tenje akvarija.

"Če bi lepo stopil v hišo pa sedel in pač ne spregovoril s Jose1 Eugeniom," je odvrnila don1a Munda, smehljaje se nad orisanim prizorom, "bi bila stvar gladko rešena in bi nam prihranil te zaplotne poskoke kmetavza, ki misli nasaditi roge najboljšemu prijatelju. 
Sicer si pa tudi ti precej drag trot, lažje te je nositi kot prenašati. 
Nočeš se skregati z njim, ker veš, da se ti soba, v kateri zaspiš po svojih operatičnih omlednostih, izplača iz njegovega žepa. 
Obenem pa se zapletaš in izgovarjaš s temi nepotrebnimi godljami, ki te pač pomirijo, ker si potem misliš, kako dostojanstvene da so bile. 
Jose Eugenio ni tako prostodušen, kot mu ti pripisuješ; v njem se, zdaj, ko odrašča, s skrivno neprisiljenostjo razvija neka moč, ki je zelo podobna kratkovratnosti njegovega očeta."

"Vi pa tudi, mama Munda, zmeraj zganjate družino na travniški paradiž Inkov," je odvrnil v smehu slabo brzdane živčnosti, kajti stara je narekovala družinske dogodke in reke z zložno delfsko resnobnostjo vpričo usode. 
"Naj se nazadnje ne zgodi, da s svojo željo, da bi ga vse njegove dni zrli v krhki luči vaše Eloi1se, ne odvrnete Jose1 Eugenia od šole, od poti naprej, prečkanja tesni v mraku, kar je bilo Baskova najboljša tradicija. 
Naša družina je postala list, ki je razvozlaval roso v nasladen, zelo počasi nastajajoč prevod. 
Z lahnimi obrati lista, ki se uvija v senci. 
S kamenčki, ki jih stolpna ura velikih ptic usipa na liste, in list se zbudi in načne opuščeni, odsotni čas, hrbtišče časa za listov dom. 
Mahoma je ta vegetativni svet začutil zbodljaje energije, nagrmadene v Basku, saj je učinkoval kot krvavica, nabita z gostim naelektrenim oblačjem. 
Tako je naša družina lahko zapustila pinarsko votlino in sestopila v središčno puščavo, in s to energijo, posredovano našemu zaspanemu mišičju, smo lahko kljubovali apnenosti, sijočim okostnjakom, ki so jih izjedkale globeli. 
Vas včasih zanese, da kar zaspite na svoji paradižni trati, ampak Jose1 Eugenio bi že moral biti gojenec kake šole. 
Gojenec, pravim, zato da vas ne bi motil in bi se lahko bolj posvetili njegovim trem sestram."

"Ko sem stopil v razred," je odgovoril Jose1 Eugenio, "se mi je vse meglilo od zbeganosti, bilo je, kot bi deževalo. 
Tipal sem po megli, cukal sipino črnilo. 
Tvoja zbadljiva ost pa me je umestila, da sem se znašel, poravnala me je, se me dotaknila, nisem bil več drevo. 
Opazil pa sem, da nisi nikoli zbodel naju z Albertom Olayo. 
Kako ravnodušno do naju, moj dragi," iz teh besed je bilo jasno, da se norčuje iz Fiba.

"Skoraj nikoli ne dremam," je nadaljeval, "ali poležujem. 
Ves čas kujem odgovore, oblikujem tuje odzive. 
Potrebujem ustreznice, nakar se pojavijo razpoke, dejanstvo ustvari le moj odziv. 
Potem pa redno nastopi trenutek, ko mi je zoprno, odgovorim, ne da bi bil vprašan, zazdi se mi, da me sprašuje nekdo tretji. 
Ampak ne izmikaj se: zakaj sva se tistega dne ravno midva rešila malajskega Kriša?"

Ko je odrinil vrata, mu je z okvirja, ki je držal zarite plene, padel v oči napis: portae mae tantum regi. 
Ob preletu tega latinskega reka je, ne da bi ga razvozlal, začutil sprelet groze, nekakšen top udarec po ramenu; nakar začutimo hladnega deževnika, kako nam leze po grlu, z vztrajnostno silo slepe enosmernice. 
Povezal je nerazvozlani latinski izrek z zborovskimi psalmodijami ob nedeljah v jacksonvillski cerkvi. 
Kameni zvon s kembljem iz črvojednega lesa je širil zvočnost, a le zanj, medtem ko drugi, ki niso posvečeni v peklenski urok, ki nagnejo svojo glavo v dišavi blaženega zraka, slišijo petje, drdranje žitonosnih trojk. 
Le prihuljenec v krajevnem pekliču svoje četrti sliši kameni zvon, črvojedni kembelj, komarje, ki grebejo po kamnu, da bi zagrizli v nadangelskega konja kovača s polnimi usti mivke.

Životnost in glavatost Jordija Cuevarolliota sta v dvosedu zdrdrali skozi jutro. 
Vgnezdil se je pred hišo Andresa Olaye, ki je izžarevala zaplate krušljive tihote zgodnjega jutra, ko se je vrnil Alberto, postal na pragu, dokler ni prišel mlekar z vhodnim ključem, in se pritihoplazil do svoje postelje kot maček v otroških škorenjcih. 
Z narejeno rahločutečo roko je Cuevarolliot s konico kazalca razmigal trkalo iz tedensko zleščenega brona.

Hočem videti Rialto, sestro, kakšna je, da bi ji jutri malo ponagajal."

"Bili smo v dnevni sobi," je rekla don1a Augusta, "ko je Carmen začela klicati, potem pa vpiti. 
Z doktorjem Zunhillom, njenim zaročencem, sta bila v mali sprejemnici. 
Doktorja smo zagledali, bil je že na nogah, kako z revolverjem v roki meri v mojo hčer. 
Slišalo se je klenkanje petelina, kot bi zajec žvečil koruzni storž, ampak krogel k sreči ni bilo. 
Ni bil nabit, ampak doktor se je, ne glede na to, da pritisku petelina ni sledil noben pok, še kar kremžil v obraz človeka, ki mora ubijati. 
Potem pa je potegnil bajonet, prvi ga je imel pri sebi, in takrat je najbrž naše kričanje splašilo sosesko. 
Andre1s je že hotel planiti nanj, Alberto je tekel s hodnika, kjer se je učil; jaz in moje hčere se od same groze nismo mogle niti premakniti. 
Potem pa so prišli vojaki, naravnost k njemu so šli in ga zvezali. 
Poročnik mi je z vljudnostjo, ki se ne mara krotovičiti s posploševanjem, rekel: 'Pravkar je brez vzroka ubil svojega slugo. 
Potem je pobegnil zdoma in smo ga prišli iskat k vam. 
Odpustite to neprijetnost, vidim, da ni bilo nič hudega. 
Razum ga je zapustil,' je pribil, na način, ki je tako ljub diagnostiki vojaškega zdravnika."

"No, bom pa kar sama zapela," je rekla Mela. 
"Se opravičujem, ker bo treba prenašati glas, utrujen od naduhe in mrzlobe izseljenstva, ampak meni so, po pravici povedano, tiste bojne pesmi pospeševale prebavo, zame so bile kot krepka merica pepsina." 
Zapela je, ubrala ton, ki sicer ni bil vreščeč, a se je iz njega oglašala suša:

Po tej materini plati prepoznavam vsako vašo besedo. 
Močna, mogočna, trpežna žival, ki se smeje, z otoškimi pticami in sadjem za vratom, siloma priduši svoje okolje. 
Prav iz te zadušnosti vznikne separatizem. 
Ampak ločimo se, sicer zgolj na površinski ravni, le od tistega, kar vemo, da je za nas pretemna sila, ki je na poti svojega napredovanja ne bomo mogli obvladati. 
Ampak močna žival, pomalem brljav hudičev bik, komajda opazi, da kdo hoče od njega, razvaja ga, nežno se naveže nanj, ponoči gleda po sobah, ali malček spi. 
Obstaja Eros do tistega, kar hoče proč od nas, in ta Eros je enako močan kot spolno spoznanje odsotnosti. 
Pri mogočni živali zavest begosumnosti rodi oko. 
Ko pride do ločitve, torej začuti izgubo vidnostne lovke. 
In tedaj zarjove, da se naježijo nebesa. 
To je lep boj. 
Duh ločitve je hipen, nenaden, zato pa joka. 
Ko se uresniči, mora biti že na drugi plitvini. 
Njegova sposobnost začenjanja je pičla, spočet je bil iz nasprotja. 
Ko ni več kontrastnega šarnirja, je le še cvileča prikazen. 
Važno je zaprtje preloma, ločitve, zato pa so pesmi, ki so po vašem, nekdaj so tudi res bile, bojevniške, zdaj psalmodiranje, pesmi rotenja. 
Ampak v rotenju je vedno neko bistvo, ki se hoče preseči in spelje usodo k mizi, na kateri bogovi manejo koruzo."

Ko jih je Jose1 Eugenio zagledal, mu je bilo, kot da si je veselje tega večera privzelo razvidnost svoje simbolike, obliko, ki je vstajala in zavezovala k požrtvovalnosti in karseda ljubečemu spoštovanju. 
Rialta je gledala Jose1 Eugenia in njen obraz si je privzel umirjen nasmeh. 
Dokler je trajal njun zakon, je vedno izražala to izpeljano veselost, kot da njena veselost izhaja iz moževega radostnega zdravja, iz njegove podtalne razposajenosti. 
Obstala sta na pragu cerkve in do njiju se je razlegla pesem, ki so jo pripravili za to priložnost:

fraka, fraka, fraaaaaka.

Tudi Šef je prišel iz voda, zmeden Pozejdon vpričo obnemelih pomočnikov in sina. 
S svojim robcem ji je začel brisati kri z nog, lupil je z nje krvavo sprijeto listje, ji spet pogladil zmršene lase in se začel nasmihati Jose1ju Cemi1ju, ki je od preplaha ob sestrinem potopu tako hlipal skozi pljučne vršičke, da ga je moral Šef nazaj grede nesti. 
Rialti ni povedal o preplahu na bazenu, ona pa je zrahljala blazine, pristavila za zvarek iz smole cuajani1 in katrana in mu brisala znoj s čela, dokler se ni polagoma pogreznil skozi spanec v blazino. 
Rialta je opazila, da drhti po vsem telesu in da si z dlanmi zastira oči, kot bi hotel odvrniti neko videnje, vik in krik ugrabitve, ki ga je hotela speljati z blazine nazaj v valovje, od matere nazaj v hadno sredico bazena.

Hiša je imela nadstropje, ki sta ga v celoti zasegli dve sobi, vzdolž pročelja in ene od stranic, povezani med seboj z enokrilnimi vrati, kakršna so tako pogosta na severu in s katerimi se zdi odpravljena vsa tista vratna liturgija, ki sega od Ji Činga do per angostam viam. 
Za Baldovino, Violante in Cemi1ja je bilo življenje dopoldansko; prav po odsevih in poltonih si zapomnimo več počitniških tednov, na domači strehi ali na peščini. 
Spomin: pomarančno vonjava svetloba, preobražanje las v korenine, vrči, ki zlivajo vodo na slastna zlata ramena. 
S strehe se je videla skoraj cela sosednja hiša: sosed je bil lieutenant Ginsley, oženjen s hčerjo neke lyonske šivilje, ki je ohranjal to latinsko etologijo s pretirano prisčrnostjo do vseh, ki jih je imel za veje, pa čeprav orumenele in preluknjane, "latinskega debla". 
Otroka zakoncev Ginsley: šestnajstletna Grace in štirinajstletni Thomas. 
Bila sta si zelo podobna po opisnem posplošenju, v podrobnostih pa zelo različna. 
Grace: medeni lasje, naivno zelene oči, polna in mehka lica, z rožnatimi območji, ujetimi v premlečno belobo. 
Pri Thomasu pa, če se prizadevneje ozremo po njem, opazimo, da se iste lastnosti členijo v odtenke, ki mu pritikajo zahtevnejše posebnosti, tista medenost sestrinih las, recimo, je pri njem nekako vijolično marogasta, občutljivejša za odseve, poltone, zaradi katerih so lasje, ko pojava izgine, bolj pomnljivi. 
Gracina lica, sicer še vedno napihnjena in rožna, so pri bratu vbokla v popolnejšo obliko, z manj maščevnega razkošja, manj tresoča pri govorjenju. 
Najostreje pa je bil razviden barvni poudarek oči, Thomasove so bile bolj mavrično naperjene, iz samih dihnjenih puščic, bogateje so povračale in sevale svetlobo.

in ko je malha spet prazna, se spet oglasiš da bi si jo napolnil, potem te spet štiri, pet mesecev ni naokrog, dokler ne prideš spet prosit za denar. 
Še nikoli nisi prinesel niti enega centa k hiši, zdaj, ko Rialta po Polkovnikovi smrti spet stanuje pri nas in nam pomaga postaviti na noge to hišo, ki si jo ti samo oškodoval in osiromašil, pa nas prideš morit. 
Ampak dobro si zapomni, enkrat za vselej," njen glas se je vzpel v kar pretirano resnoben, a še vedno umirjen prizvok, "danes sem te sprejela iz usmiljenja, še zmeraj mi namreč odmeva v ušesih krohot tistih, ki so se ti režali na vogalu. 
Misliš, da če prenapneš tiste svoje tri, štiri kozarce, ki jih zvrneš, da se te bomo bali; ampak ko se naslednjič prikažeš, takoj, ko mi pridejo povedat, da si na vogalu, stopim še jaz med tista režala, razgnala jih bom od tebe in te jaz sama pogledala naravnost v oči, oba naj naju obkolijo, bebavi zbor, ker posmeh neznancev, to bi še šlo, tako pa te gleda petintrideset bivanja na Pradu, dedje in vnuki so ti, ki te obkrožajo. 
In kadar te vidijo v tako nizkotnem stanju, bruhne iz njih ves smeh dobrodušne zamere."

Nekega dne je plačilna opustila svoje biljardno skrbništvo. 
Za nekaj tednov se je umaknila v zaledje krajevnega hotela. 
Doktor Santurce je spričo prepočasnosti, s katero so domačini nahajali pot v njegovo ordinacijo, sklenil dvigniti sidro. 
Tako rekoč ga je več stalo drgnjenje svojega znanstvenega trinitnika ob hotelsko šibje, kot pa ob koncu meseca izplačati inkasantu iz svojih poravnanih računov. 
Demetrio je ugotavljal kakovost kalcija otoške vode, ki je ohranjala neomajnost zobalne slonovine. 
Kmetje pa so, kot zakleto, raje ogleneli svoja zobala, kot da bi jih videli v primežu dr. Demetriovih kleščic. 
Bolj ko jih je prepričeval v neboleče ruvanje, bolj so morebitni pacienti okorevali v nekakšni krizi mazohizma, vztrajni pokončnosti sredi noči, ko je gniloba rovala kot razžarjen vrtalnik.

Ribak, morski zmaj, po domače 'papagaj' imenovan, ker se blešči kot poliedrov ascendit, na zelikavem severu prekolne zelenobico in se je ribiči, kot maček v egipčanski vlogi besa, niti ne dotaknejo. 
Ampak na jugu ni zelenobice, ki bi se vsejala, in njeno meso gre bolje v tek kot zobatec in sama mečarica. 
Severno obrežje je izboklo, rteno, falično; južno pribrežje je vboklo, sama rt ga je. 
Suhovlažno, rog in piščal in rog, želod brez trave in travnata vulva.

Requiem, requiem, slovesni morski psi, zagnani v racinovski aleksandrinec. 
Prestolje za njih občudovanje. 
Krogi, ki se razpirajo, se velikopotezno vračajo in prevračajo ... 
Boji morskih psov, s katerimi je Neron hotel odpočiti borbene bike. 
Ob njih je morje budno, razburkano, krogovičje, ki ga širi v drob padli drobir.

Morska sova, hudičevka, strah in trepet metamorfoz. 
Ne boj se mo3re, v kateri nam plane na hrbet in nas tolče v rebra. 
Stotina jih pride k našim obrežjem. 
Morje, ustvarjeno za pajčevnopredivaste kanuje, sluzijo v kašo. 
Na peči je vojak z zaročenko. 
Zavihti mačeto, podvaja madeže, morske sove, uboge hudičevke spremenjenja imajo prišite ničle smrti, luknje za bliskovitega sokola. 
Tvoj rakov zob je mlin za žito. 
Odmašiš miniaturo brezna in pokažeš koščico meglic.

Santurcejeva kraljica se je bila prebila v ospredje, prav do boka enega od konj, morda zato, da bi ga med naskokom prestregla, tako kot drugega rjavca, ki so ga pogubili kmetje s svojimi kladivi in kraljica s svojo neizprosno čuječnostjo. 
Santurcejev konec je začenjal krožiti kot zlovešča ptica. 
Alberto je pognal svoje kmete v neodjenljiv prodor, podkrepljen s konjenico na strateškem položaju, nekako skrito za gričem, pa lovcem in kraljico, ki sta iz središča obroča obvladovala polja. 
Vzel je konja, ga s prsti navidez strl pri nogah kot bambus in razklenil v dvoje, mu vzel iz droba papirček in prebral stavek: Spet gre maček v žagovino, kar se je nanašalo na napade Santurcejevega konja, ki se je vztrajno izgubljal med sulicami kmetov, razvnetih od zmagoslavja, ki je že razpihovalo njihove praporčke.

"Ta partija," je rekel Alberto, "je bila izpeljana po vseh pravilih, v spomin na strategijo Polkovnika," gledal je Rialto, ta pa je povesila veke, da bi se še bolj prežela z odsotnim, "ki mi je v otroških letih, sede na domačem pragu, opisal toliko bitk, preden je odšel v svoj mir."

Ko se je Rialta zdramila, je od samega presenečenja trznila z dlanjo, ki jo je s svojo oklepala, in Leticia se je blago zdrznila iz dremeža. 
Tako kot so tesalske čarovnice zmogle najraznovrstnejše preobrazbe istega osebka, je tudi nova Leticia, ta, ki je izšla iz sna, pozabila svojo harpijansko stopnjo, ko se je znašla med angelskimi zbori in kar prerazneženo opazovala obraz svoje sestre, ta pa se je, ker je bila vajena njenih metamorfoz in je tudi sama pravkar prišla iz sna, tem lažje vživela v novo območje, koder se je zdajci z dobrotno mehkim frfotom spreletavala domačno skrušena Leticiina duša.

Rialta je začutila znoj v svojih dlaneh, navzele so se ga z Leticiinih; na njenem premočenem čelu so bile srage kolonjske in zasople spečne preznojenosti. 
Zaspala je v okrilju Bellergala, in zdaj je spopad med njenimi živci, s svojo škatlo pokalic vedno nared za vžig, in lažiuspavalom oblegal njen obraz, se razbobnal v dež skozi čelne cine, na sredi razklenjene za prodor dveh črnih valov, vloženih med povesme pri frizerju kupljenih las, da bi se dvovalovje z veličastnim pljuskom razkodralo ob vznožju utrdbe; bilo pa je narobe, neprenehni premiki Leticiinega obraza so pogosto razgaljali lažno pečino, ob katero je butalo dvovalovje.

Od Leticiinega obraza, ko je ogovorila hišno Concho, ko si je besno grizla ustnice s sekalcema, podobnima terciarnima žrtvenima kamnoma na nezglajeni sekiri, ko je sikala besede, da so švistnile skozi ustnice kot v kurare pomočena puščica, k obrazu žalostne matere, s katerim se je zazrla v spečo Rialto, je jutrovski duhec, ki je pretresal svojo karafo, speljal prehod od mante ali morskega vraga v košuto, ki doji novorojenega najdenčka. 

"Zamenjajmo," je rekla don1a Augusta, da bi končala to razpravljanje tjavdan, "iskrivega kanarčka za cincavo kozico." 
Nastopila je druga jed, uprašen souffle1 iz morskih sadežev, povrhu okrašen s četvorko kozic, sparoma razvrščenih v krožen zbor; klešče so kadile pod nos soparo, ki je vzhajala iz mesovja, vkleščenega kot bele korale. 
Pretlačeno meso orjaških rakcev, prineska naših ribičev, ki so prostodušno verjeli, da je ves koralni plato otoka obložen z legli rakcev, pa tako velikih, kakršne so grški ribiči našli na njihovih pokopališčih; ta žival se namreč v zrelih letih, ko začuti bližino smrti, prepusti toku, in ta se z njo odplavi v skalne globine, kjer se rakec oprime za dobro smrt. 
Sestavni del sufleja je bila tudi riba, imenovana mečarica, ki jo je don1a Augusta rabila samo v naveličanosti zobatca; njeno meso so izrezali najprej v krogih in potem po vlaknih; pa jastogi, katerih oklepi so bili rdečeosupli od zaslišne ribiške svetilke, ki jim je izžgala pecljate oči.

Starejši so pokusili le kako rezino purana, pač pa niso prizanesli nadevu, pripravljenem iz mandljev, ki so se kar topili, in sliv, ki so v izzvani sočnosti obnebja malodane znova rasle pod nebo. 
Mladež, ki se je prefinjenosti sufleja pomalem še izmikala, se je tekoče razgovorila okrog oblazinjenega oprsja, na katero so planili, kakor hitro je puran preletel kratko razdaljo med ve1liko mizo in otroško mizico, in bolj ko so jedli, bolj se jim je zdelo, da vidijo purana, kako ves operjen pase dolgčas po dvorišču.

Za povečerjek jim je don1a Augusta hotela privoščiti porednost. 
V šampanjskih kozarcih je postregla najslastnejšo zmrzlino. 
Potem ko se je družina oddolžila presenetljivi slaščici s svojim najglobjim poklonom, je don1a Augusta izdala recept: "Take preproste reči," je rekla, "pozna kubanska kuhinja, nič lažjega od takele slaščice, pa jo vendar okus pri priči spozna za neprekosljivo. 
Kozarec nastrganega vloženega kokosa pa kozarec vloženega ananasa, tudi nastrganega, vmešaš polovico kozarca kondenziranega mleka, nakar pride vila, se pravi starosvetna Marie Brizard, in pokropi dišečo kremo s svojim janeževim likerjem. 
V hladilnik, postrežeš zelo ohlajeno. 
Potem se pa naslajamo z njo, ob hvalospevih soomiznikov, ki vztrajno prosijo za bis, kot bi poslušali kako Lullyjevo pavano."

"Alberto, moram govoriti z vami o družinski zadevi, ki nas bo vse prizadela," je začel doktor Santurce. 
"Don1a Augusta je hudo bolna. 
Lani, ko je bila pri nas v Santa Clari, je Leticia otipala zatrdlino v njeni dojki. 
Dejansko ima v levi dojki karcinom v začetnem stadiju."

Andaluzijska žalostinka s pripevom zamolklih potrkov ob les je dala kril Albertovemu vročekrvnemu pegazu, ki ga je že sicer spodbadala bakhična šiba pete runde. 
Obležalo mu je v želodcu, da se je godec, ki se je primikal kot peklenska vrtavka, hotel prenarediti v krilatega vola. 
Iz vrinjenosti tega črnega kamna z otomansko lepopisanimi srebrnimi ščitniki se je cimila mula, ki jo je jezdil peklenšček, Asmodej imenovan, na poti k svoji žvepleni jarini, kjer so mleli kipeči kamni. 
Ves je bil tak kot površje kakih etruščanskih jeter za orakeljsko berilo. 
Bil je smrt, in izpeval jo je z glasom hijene, ki brca po kitari.

Oj, mati, moja mati,

ko se zresnim, mi reče,

"Če je Polkovnikov svak, ga pa brž izpustimo, saj ta je bil vendar moj učitelj na Morru. 
Velik poveljnik je bil, vse je osebno pregledoval, od kotlov s hrano za čete do jutranjega razhoda kadetov k pouku. 
Pokliči ga noter, tega bi pa rad spoznal. 
Tudi z njegovim drugim svakom, poročnikom Herva1som, sva bila prijatelja, sodelavca v vojašnici San Ambrosio. 
Reci mu, naj stopi noter."

Voznik, ki je videl poveljnikovo pozornost do Alberta, se je čutil dolžnega pognati svoj klepetec in napeljati pogovor na najbolj vsakdanje družinske malenkosti, vštevši običajno nežnost z listnico, v kateri je pokazal skupinsko fotografijo svoje žene in treh otrok. 
Pa kako da se mu je pokrompirila rajda desetink na loteriji, da je prišel do parcelice, pa kako je bilo treba potem garati med žeblji in plohi, da si je zbil bajto. 
Vsak mesec da za tistih par fičnikov, ki ostanejo od plače, prinese domov rožnato ali modro obleko za ženo in eno od hčera. 
Prejšnji mesec da je prinesel še oblekico za drugo hčer, njegov najstarejši, kajpada zelo odprte glave, je pa začel hoditi k angleščini. 
Pripovedovanje je s svojo vsiljeno domačnostjo že jeklenelo v enolično sive odtenke, ko je grede mimo kavarne Vista Alegre Alberto zagledal razhod polnočnih kitaristov. 
Naročil je vozniku, naj ustavi, da bi govoril z enim od njih, in potem, ko ga je po posvetu z avrigo povabil k prevozu v Marianao, ga je posadil na zadnji sedež, kjer je lahko odpočil svoje glasbilo iz biserovine in srebrnih vib. 
Že je začenjalo dehteti jutro, presunjeno z dišavo rose, ko je Alberto prosil napev za ta vzbrst radosti. 
Kitarist je s prebujenjsko milino posnel vlažnega murna, ki kaplja po napetem mostu strunja. 
Otrkal je črevoglasne brenčice kitare, in počasi se je izcimila melodija:

ko svobodna teče čez klanec.

Onstran obcestne drage so se jarila evkaliptova drevesa, poganjala so svoja debela debla kot sloni svoje noge na knežjelilijasta pleča cirkuško zveriženih slonov. 
Zakaj je tako mogočna debla gnala nuja, da bi predrli tujo skorjo, debla, ki so se pela v absolutno monarhijo sence in samovlade nad zvezdnim pasom, odslikanim v zrcalu z medvedom, ki potiska sozvezdja? 
Nekaj modrih poincian je pod srpom pripravljalo ločje, pod katerim naj bi pripeljali prvorojenčev šotor poklon plemstva svetostnemu naraščaju; modrino, ki naj poglobi mimohod krapa V izvirniku: carpa, kar pomeni 'krap' oziroma '{otor'. 
V zvezi z omembo 'prvorojen~evega {otora' se zdi umestno spomniti na avtorjev nasvet vsakomur, ki bi `elel najti klju~ za branje njegovih del, naj za~ne pri Svetem pismu. 
(CATEDRA 1997, 380, op. 13). 
Op. prev. 

v njeni rosi list sprašuje tip,

Ko sta prišla v dnevno sobo, je spustila Farraluquejevo roko, s hlinjeno brezbrižnostjo zlezla na lestev in začela opletati po steni s čopičem, razcurljanim od apna. 
Farraluque se je ozrl naokrog in zagledal na postelji v prvi sobi ravnateljevo kuharico, mešanko mamejeve barve, kakih devetnajstih razbreklih let, pogreznjeno v nemirno, navidezno spokojnost sna. 
Odrinil je priprta vrata. 
Telo mamejevopolte mulatke je počivalo na trebuhu. 
Gladkost njenega hrbta se je zajedala globoko v zaliv njenih jedrih ritnic, kot globoka temna reka med ljudomilo razcvetela grička. 
Zdelo se je, da spi. 
Ritem njenega dihanja je bil pritajeno hrepeneč, znoj, ki ga je poletje mezelo v vsako od globelic njenega telesa, je modrikasto odseval z določenih delov hrbta. 
Sol, ki je obležala na dnu kotanj njenega telesa, se je zdela razžarjena. 
Netila je odseve skušnjav, povezanih s tisto odmaknjenostjo, ki jo pridaja spanec. 
Izzivalna bližina telesa in navzočnost v daljavah usnulosti.

Prišel je do dogovorjene številke na ulici Concordia. 
Vtaknil je ključek v vrata, se odločil kot črna grudica in se skoraj opotekaje prestopil, kajti znašel se je v gozdu megle. 
Kaj so bile te globine, v katere je padel? 
Potem ko se je njegov vid malo opomogel od mraka, je spoznal, da stoji v skladišču premoga. 
V prednjih razdelkih, okrog osrednjega kvadrata, je bil premog že na drobno razklan, da bi ga stranke odnesle v papirnih vrečkah. 
Više zgoraj so bili žaklji, pripeljani iz premogovnika v Cie1nagi, veliki kot balvani, položni kot vlakna hladne svetlobe. 
Nazadnje pa briketi za pospešek rasti začetnega zublja, ki je s svojim zamudnim vstajanjem izzval tolikero preklinjanje pri kuharjih prejšnjega stoletja, ker je bilo treba veliko spretnosti za pravočasno vzpostavitev dialoga med najbolj vnetljivo trsko in uščipi dražljivega zublja. 
Stopil je naprej in zagledal majčkeno sobico, osvetljeno skozi okroglo lino. 
Tam je bil moški skoraj polstoletne zrelosti, gol, v nogavicah in čevljih, s krinko, v kateri je bil njegov obraz popolnoma nespoznaten. 
Komaj je zagledal pričakovanega, ga je malodane odneslo v drugo sobo, kjer je, črno v črnem, pleskala ogljena megla. 
Kot svečenik kakega spomladnega svetokaza je začel slačiti priapeža, kot bi ga stružil, kot lončar, ki vrti mehko glino, ga božal in z občuteno spoštljivostjo pozdravljal vse erogene točke, s posebnim poudarkom na najdaljnosežneje mesenih. 
Bil je debelušen, belopolt mešanec z drobno vzvalovano tolščo na potrebušju. 
Farraluque je ugotovil, da sta njegov podbradek in mošnja enake velikosti. 
Použitje kače je mojstrsko obvladal, ob vdajanju prenikajočemu telesu je rdel, kot ne bi prejemal, ampak rojeval kako pošastno žival. 

Vlak se je že oddaljeval, in skozi naraščajočo oddaljenost se je zagledal v materin obraz kot morda še nikoli dotlej. 
Opazil je spokojno plemenitost njenega obraza, ki so jo razodevale oči in bledica njene polti. 
Daljava se je zdela najprimernejša prvina za njene oči, da so privzele ves svoj smoter: njeno spoštovanje do svojih otrok in njene globoke, slutene družinske uvide. 
Sčasoma je postala sveto središče neizmerne družinske dinastije. 
Umirjenost, čakanje brez neplemenite ali koristoljubne neučakanosti na razmah odlik svojih otrok. 
Ko se je Cemi1 namestil na svojem sedežu, zraven babice, je uzrl nasprotje med njunima obrazoma. 
Na skupnem ozadju sorodnosti so se že začele nakazovati tančine razlik, don1a Augusta je bila še vedno veličastna in dovolj pri močeh za obvladovanje vsedružinske skupščine. 
Ampak smrt, ki jo je navznoter že zdelovala, je bila še veličastnejša od njenega prirojenega veličastja. 
V njenem čakanju je že bilo videti nasproti nje čakajočo smrt. 
Njeni podočnjaki in brazde na obrazu so že nabrekali, kar je napovedovalo sovražnosti Malpighijevega telesca in četverih srčnih kamric. 
Upad premoženja, Albertove nesramne objestnosti, Polkovnikova smrt in Leticiino histeriziranje so jo v neenakomernih odmerkih vznemirjali do te mere, da je bolezen počasi načenjala njeno ravnodušnost do zdravniške oskrbe in pripravljala mrko slovo. 
Z daljavo je uzrl obraz svoje matere, kako vstaja v polnost svoje družinske usode. 
V teku vlaka, s hitrostjo utrinjajočih se podob, so brzele čez obraz don1e Auguste miriade senčnih utrinkov, ki so čedalje bolj razblinjali presihajoče obličje v nič, snoven kot krinka.

Leticiin mož je medtem zataval med blodne statistike; s polkovnikom Castillom Dimasom se je pogovarjal o pridelku, sporazumih pa primerjavah s presežki melase iz preteklih let. 
Skratka, o tisti presmešni sladkorni problematiki, kot so temu rekli možje tiste generacije, zaradi katere so bili strokovnjaki za sladkorne probleme pomembnejši od vse dežele, preplavljene z zeleno krajino trstja. 
Fronesis je znal prikriti zdolgočasenost, vsakemu brezizraznemu pogledu je pritaknil nasmeh, negovan kot dobrohoten dar svoje matere; Leticiin starejši sin ni znal skriti dolgočasenja in je ob tekočem traku statistike čedalje pogosteje postregel s krokodilom zehljaja.

Fronesis mu je na začetku pogovora rekel, da mu je raje telefoniral, kot da bi prišel ponj, ker bi sicer moral ostati na obisku in z rahlimi odtenki ponoviti obisk pri Tres suertes, bi pa raje govoril z njim na samem, saj sta oba v zadnjem letniku gimnazije, tako da jima ne bi smelo zmanjkati čarobne štrene. 
Fronesis je odrešil suhoparno priročnost prevsakdanje fraze z vdevkom besede čarobna, kar je prestavilo stvarnost tega reka v vilinsko noč Bagdada. 
Rekel mu je tudi, da vsak konec tedna preživi v Ca1rdenasu, zato da se vadi v veslanju. 
Cemi1 je opazil, kako odrezava oglatost blaga, ki je pokrivalo njegovi roki, zakriva mišičje, izurjeno v naporih plavanja in tekmovanja s kanuji. 
Vendar so bili to lagodno odmerjeni napori, ki mu niso grmadili mišic v sramotne grozde, temveč usmerjali slepe sile po svojih razdelilnih rojah.

Eufrasio in Fileba sta začela izrabljati večere, ki jih je Pablo posvečal šabesu, in ko se je strojnik Pablo vrnil domov, je lahko zaspal, ne da bi mu bilo treba položiti na glavo blazino za ščit. 
Medtem je Hudobec Godofredo vsako soboto ugotavljal vstop dvojice v gnezdece duhovnikovega mlajšega brata, ki ni nič vedel o tem, kako Oče napeljuje sila izvirne poti za ozdravljenje svojih poželjivostnih kompleksov.

Naglo se je vrnila domov, še vedno je trepetala. 
Pablo je ležal, že pri ugasli luči in z blazino na obrazu. 
Poskusila je zaspati, neskončne ure se je pretvarjala, da ji je uspelo; počasi pa ji je padlo v oči, da Pablovi roki nista prekrižani čez ščitno blazino na obrazu, kot je bila njegova navada ob zbitih sobotnih nočeh. 
Bilo je, kot da njena vznemirjenost predvideva nepričakovan konec ob pogledu na ohlapni roki njega, ki je bil to noč še zadnjič ob njej. 
Prižgala je luč. 
Strahoma je zagledala blazino, bila je krvavo obarvana, srajca pa še vedno premočena od vode. 
Sladkorezna gua1mpara zraven preklanega vratu je začenjala rjaveti pod žmuklji krvi. 
Da bi prišel k sebi, si je Pablo, preden je legel, oplaknil obraz s hladno večerno vodo. 
Fileba je zagnala blazino ob tla, a je kot gorgona, prepojena z mračnim volkom, začela razpredati vlakna in curke krvi. 
Brž je prižgala vse luči v hiši in odprla okna dnevne sobe. 
Nekaj nespečnikov ob polnočni uri na posestvu Tres suertes še pomni njene krike. 

Proti jutri se je Hudobec Godofredo priplazil mimo Pablove hiše. 
Vsa soseščina se je gnetla okrog konjaka, še vedno pretresena od Filebinih krikov. 
Ujel je na uho nekaj opazk o uganki strojnikovega prečudnega samomora. 
Brž se je pobral po cesti, ki je peljala od mlina, med čedalje gostejše liane, dokler se ni znašel obkoljen z nezadržno vojsko ovijalk. 
Drevje in podrast sta mu zaprla pot. 
Za pasom je imel svojo službeno gua1mparo, ki jo je rabil pri sečnji trsa. 
Kričal je in brcal v drevesa. 
Zaganjal se je in tolkel z mačeto po lianah, te pa so se umikale in zvirale kot pokončne kače. 
Kadar jih je usekal po pasu, so zasikale kot orkanski veter. 
Ena od vseh njih pa mu je povrnila mileje za dražje, odmaknila se je, vzela zalet in naredila križ čez njegovo desno oko, kanonsko oko.

Tako je Hudobec Godofredo izgubil desno oko, pa tudi razum. 
Na svojih pešpoteh opisuje neizmerne, neustavljive kroge, katerih premeri vijugajo kot strela. 
Kadar pride deževen april, se zavali v obcestni jarek in njegovo telo jenja drhteti, prst uspava njegovo vročico. 
Neprenehni dež pa omili tudi zublje rdečih las Hudobca Godofreda, zle rože križpotij."

Študentovske skupine, ki so po različnih poteh zavile proti parku, so se zdaj spet stekale v lavino, ki je grmela vzdolž avenije San La1zaro, z njenimi širnimi, od zgodnjega jutra zelo prometnimi pločniki, obljudenimi s pešci, ki so se nato porazgubili v stranske ulice, Galiano, Belascoai1n, Infanta, po nakupih ali na poti v tamkajšnje cerkve ali oboje, prvo za drugim, po maši, po prošnjah za ozdravitev, srečo v ljubezni ali dobre izpitne ocene otrok. 
Postavali so pred izložbami, se naslajali nad odsevi kake blaga ali preprosto, in to je najbolj mučno, šli po dvajsetkrat mimo iste malenkosti, navadne muhe ali polpotrebe, ki pa ne more biti naša in prav zato tembolj blešči v oči, dokler zvezda polagoma ne zmedli iz naše željnosti in ostane nekje v podzavesti kot nevidna zvezda, a nekoč pozneje znova zasije, v študentu in vojaku, v enih, da ubijajo, in v drugih, da se pustijo ubiti. 
Če bi občrtali trenuten ris okrog tistih dopoldanskih mimoidočih, na poti v službo ali na ljubo trenutnemu odpočitku domačih škarij, bi prodrli v skrivnost obrobnežev, študentov in vojakov, vpletenih v vrtince kamenja in odbleske sabelj, ki tolčejo po telesih, pojočih v slavi; v neizmernost podedovanih onemogočenosti, sovpadlih v videnju tistega trenutka, ki povnanja kot vnanjo sočasnost, kar je v resnici sosledno, namreč v tistem notranjem jazu, skoraj poniklem pod kamenjem razvaline; to pripelje do ujemanja obrisov risa, ki izloča oba svoja nasledka: njega, ki gre iskat smrt, in njega, ki jo gre darovat. 
Neudeleženci teh srečanj so bili skrivni vzrok tistih dvopolnosti sovraštva med človekoma, ki se ne poznata; ko se spreglednik življenja in dajalec smrti ujameta v izmezenju opalne kaplje, v katero so morale, zdrobljene, izlužene, kot kakteje skrotovičene, premnoge korenine, katerih podaljški so otipali kako peč, ki jih je ožgala s svojo sončavo.

V knjigarni, v katero je vstopil, se je vzdolž enega od prehodov med policami slišal pogovor dveh moških. 
Cemi1ju se je zazdelo, da mu je eden od glasov znan, pa bolj zaradi nedavnosti njegovega zvena kot zaradi pogostnosti druženja. 
Ko je šel mimo vratc v prostor za prodajalno, je pogledal noter. 
Eugenio Focio1n je bil, ki je govoril z nekim, njemu nepoznanim mladeničem. 
Focionov glas je zvenel jasno in razločno, čeprav je bil ob koncu stavkov slišen ujedljiv prizvok. 
Ko je prišel knjigarnar, ga je vprašal: "A je že prišel Goethe, ki ga je James Joyce pravkar izdal v Ženevi?" 
Na posmehljivost vprašanja mu je knjigarnar pomežiknil: "Ne, še ne, ga pa pričakujemo te dni." 
"Ko pride, spravite še zame en izvod," je rekel Focionov sogovornik, ki ni opazil zasmeha ob omembi dela, ki ni bilo nikdar napisano. 
Glas je bil gost, preslinjen kot otrdel španski vetrc, preznojenost dlani in čela pa je izdajala silovitost njegovih nevrovegetativnih živčnih kriz. 
"V isti zbirki je izšel tudi kitajski Sartre iz 6. stoletja pred Kristusom," je rekel Focio1n, "prosi knjigarnarja, naj ti še tega spravi." 
"Kitajski Sartre je pa najbrž našel kako stično točko med taoističnim wu weijem in ničem sartrovskih eksistencialistov," je rekel oni, ob čemer je že tleskal z jezikom in postajal vidno živčen. 
"Sem pa v neki drugi knjigarni res našel Spomine Marie Brizard. 
Neprekosljiva francoska žganjekuharica ima tudi skrajno prefinjeno pisateljsko žilico. 
Gre za zgodovino žganjekuhe v Franciji, od srednjega veka naprej, izpod peresa najbolj pristojne osebe. 
Pomisli, zaradi te knjige je Vale1ry podpisal menifest, s katerim so hoteli za izborno mamko izprositi Nobelovo nagrado. 
Takoj ko končam to, kar zdaj berem, dopisovanje Bernarda de Palissyja s papežem, se lotim te poslastice." 
Focionov sogovornik se je nenadoma poslovil, skokoma planil iz pisarne, šel mimo Cemi1ja, ne da bi ga pogledal, in zavil navzgor po ulici Obispo, proti hotelu, kjer je sam stanoval. 
Njegova starša sta bila pravkar ločena. 
Bil je v spolni krizi, in ta se je kazala v ponarejeni, ihtavi kulturni vnemi, ki je ob knjižnih novostih in izdajah redkih del postajala kar patološka. 
Focio1n je to vedel in si ga je z užitkom privoščil speljati v blodnjak, da bi ga gledal, kako se muči. 
Komaj je odnesel pete iz prodajalne, se je knjigarnar vrnil v pisarno in se začel smejati kruti potegavščini. 
Knjigarnar se je zasmejal, pač pa je Focio1n ostal mrtvo hladen. 
Cemi1 je pospešil korak, da bi se izognil srečanju s Focionom.

Iz ene od gruč se je dvignila roka in mu pomahala; brž je Cemi1 zagledal Fronesisa, že je bil sredi kroga deklet in prijateljev. 
Imel je sposobnost ustvarjanja koordinat, ki so se vse stekale k njemu. 
Kdor ga je spoznal, ga je vedno srečal ob koncu neke poti in si ga je tudi želel srečati ob koncu tiste poti. 
Tudi Cemi1, ki se je šele pravkar seznanil z njim, je že vedel, da se je v njegovem življenju nekaj zgodilo; vedno, vse življenje, je videl v njem tisto roko, ki nas pobere sredi peklenskega trušča in nas pelje od stebra do stebra. 
Ko pogledamo gor, je že ni več, je že v plazu svoje radosti, ki nas znova povleče kot magnet, kot kresnica, geometrijska točka, mačje oči, materin pogled, ki se ponoči iztečejo v drevo, tablo, spalnico in v brezčutno prikazen, ko zapremo veke.

Kanu je drsel po dremotnem toku Almendaresa, videti je bil iz pajčevine, kot kanuji nekaterih praameričanov. 
Baena Albornoz je tako divje veslal, da se je zdel kot tiger v boju z Elijevim ognjem; rabil je veslo kot meč, ki tolklja baker morskega mečevja. 
Tistega dne so dosegli dober čas. 
Stopil je iz heraklitskega pretoka, ves v smehu, ki je razkazoval njegovo junaštvo popolne izgube sekalcev v športnem puntu. 
Da bi še bolj pokazal svojo radost, je rekel pedenjkrmarju, naj dvigne kanu pri krmi, sam pa ga je poprijel za kljun, z gibom Herakla, ki se sprehaja po sredozemskih obrežjih, z deteljičasto razcvetelim kijem v roki. 
Tako je odnesel kanu do trdnjave Chorrera, kamor so spravljali vse rekvizite za tekmovanja. 
Pred regatami so veslači prespali kar v Chorreri, da bi bili bliže takojšnji telovadbi in bi lahko že navsezgodaj začeli veslati.

Vse, kar mi brat odteguje,

"Ne bom odgovoril Focio1nu; začel je vpiti, kaže, da se počuti izgubljenega. 
Ravno tistih, ki vpijejo vame, ne slišim."

Cemi1 je premolknil; zaustavil ga je spomin na materine besede: 'Živi nevarnost poseganja po najtežjem'. 

Zreli rjavec je potegnil iz usnjene mošnje nekaj po videzu koščenih predmetov, zavitih v oljčno zelen prtič. 
Bile so kitajske zobne krtačke, ki so z rezljanim ročajem oponašale polieder izmeničnih krožcev in čipk iz kosti. 
Hotel jih je podariti rdečelascu, da bi jih prodal in si pomagal v svoji bedi, ampak ta ni sčakal do konca usmiljene ponudbe. 
Visoko je povzdignil kozarec in izpljusnil vodo v rjavčev obraz. 
Pod leščem vode je čelni pramen spomnil otip na ebenovino, zglajeno kot marmor. 
Rdečelasec je stekel ven, s kitajsko zobno krtačko v roki. 
Zreli gospod je neprizadeto obsedel, ker je vedel za pičlo vrednost poliedra iz rezljane kosti, mogoče tudi to, da ga noge ne bi dohajale na lovu za nenadno vragometnim rdečelascem.

Kaj pa je med pripovedjo o svojem rodovniku počel mladi Ricardo Fronesis? 
Vidimo ga žvižgati na vogalu penziona, v katerem stanuje Luci1a. 
Brž je Fronesis prispel do vrat penziona in rekel prvemu, ki ga je tam srečal: "Prosim, če bi povedali Luci1i, da jo čakam."

"Zdaj mi je pa jasno," je odvrnil Focio1n, "zakaj se Fronesis in Cemi1 tako dobro razumeta, že odkar sta se spoznala. 
Oba sta razred zase, med 'boljše' ljudi spadata, namreč v klasičnem smislu, da veliko zahtevajo od sebe. 
Družina izobražencev pa družina omikanega vojaškega stanu. 
Medtem ko me ne bo, se bosta še bolj spoprijateljila."

"A mi prodaš to kitajsko krtačko? 
Rabil bi jo," mu je rekel Focio1n.

Ob stranskem pročelju Focio1nove V izdaji, ki jo je pregledal in popravil avtor, je na tem mestu zapisano "Fronesis", tj. "Fronesisove hi{e". 
Op. prev. 

Ob šestih zjutraj je bil Focio1n že pokonci, neslišno je zapiral svoja kovčka. 
Bos se je odplazil navzdol, stopničko za stopničko, na zadnji je sedel in se obul. 
Odpravil se je proti vogalu, toda cestna svetilka, zbledela v širni navsezgodnji svetlobi, je že izgubila svoje preroštvo jastrebov. 
Njen nerabni soj je pomalem spominjal na zavrženo igralno karto, njen zastavek med kačama s sprepletenima repoma je bil že razlit kozarec vode.

Sama majica se je, preden je utonila, zvrtinčila kot kača, ki bi se bila od nekoga navzela nesmrtnosti, a hkrati je v debelušnih globelih človeškega telesa vstajala falična kača; ravno ob izgubi nesmrtnosti je bilo treba ustvarjati. 
Tako je človek postal smrten, ampak ustvarjalen, falična kača pa je postala drobec, ki mora na novo postati. 
Fronesis je čutil, da bosta majična kroga ob izginotju v valovih izginila tudi iz njegovih strahov in se umaknila obrezani kači. 
Prešli bosta krožni abstrakciji, prešli bodo tudi trzni, oluski, mahovnati poganjki, kjer se novi serpentin osmega dne sprevrača v gobico z majhno planetarno kronico okrog želoda iz koloidne slonovine. 
Bil je Moloch horridus, kuščar peklenske ovratnice, ob vhodu v votlino, ki je s svojo lasuljo prečila pot v radoživo košeniljko. 
Ampak bogočlovek, ki je uriniral kri, da bi oživil kosti v peklu, je požvižgal v metežne sape, da se je deževje vrnilo na poti vetra. 
Njegova mitra je bila marogasta, tigrov jaspis. 
Črnjav obraz, vse telo pa iz ošiljene ebenovine. 
Po hrbtu in čez naprsnik mu je padal koretelj, zelo valovit od okrasja, in mu poudarjal ritnici in zelenkasto vulvo. 
Uhlji so bili modromozaični. 
Bogočlovek je imel zlato ogrlico s širnimi vrzelmi od jodiranega solitra razžrtih polžev, s hrbtiščem v cimetnih vonjavah. 
Čez hrbet se je pelo nekaj jermenov, po katerih se je zdelo, da tekajo zubljene miši. 
Kolena je imel povita v tigrove maroge, s katerih so viseli težkovonjavi polži. 
Levica je nosila peterokotne mozaike, desnica pa pastirsko palico za na škofovski sedež, falično kačo v očetovi pesti. 
Zavoj pastirske palice je bil posut z vsem mogočim kamenjem. 
Bila je v navadno ponižana pastirska palica, držala se je kot meč. 
In sikala je v bogočloveku, preparala majico in jo razplula, sprevrgla v kačico kravjeka, v katero je krava pogreznila nogo, misleč, da jo obročka kača, ki rine v podobo podobe, po podobi niča v vsakem od razkosanih, nepopolnih obročev, ki jo stiskajo ob zehu. 
Ko je majica še zadnjič pogoltnila vodo, je Fronesis skočil na kopno in se odpravil naprej. 
Bližal se je trdnjavi na Punti, s stražarjem v pelerini, ki ga, cigareta za cigareto, ni bilo iz stražnice. 
Prišel je do maleconskega zavoja. 
Luna, obkrožena z oblaki živordečega droba, je nizala oranžne kotance, klovnovske vibe, sprevržene v javanske klopotače. 
V maleconski zalivček je pribrzela majhna jadrnica; ugrezlo upočasnjene vode okrog nje je prešinjal steklovinast, keramičen lesk, v katerem je kolonija morskih konjičkov spala v senci hobotnice sredi plitvega vodovja. 
Zdaj se je veter dvignil s kopnega proti morju in jadrnica, podobna neprenehoma vidnemu zrcalenju ribe, se je naglo zasukala, kot bi ji bil bogočlovek v svojih koretljih iz marogaste tigrovine šepnil v uho nepreklicen ukaz, ki ga je treba nemudoma izpolniti, ampak nepoznanega, vzvalovanega smotra.

Ko avtomobili peljali mimo njega, so s čudno napadalno radovednosti zavrli ali upočasnili vožnjo.

Druga Nietzschejeva zmota je bilo zavračanje trpljenja v prid plemenitih vrednot, kot jih je on imenoval. 
Po njegovem so se te vrednote izrazile v renesansi, pri Cesaru Borgii; od svojega Montaigna, o katerem večkrat priznava, da ga je bral z gorečo vnemo, ni prevzel niti čaščenja Julija Cezarja, 'največjega čudeža narave', kot je trdil uživač iz Pe1rigorda. 
Iz vidika energetskega udara, topega sokoljega udarca, se ne ustavi pri Cezarju, ampak pri navadnem kolovodji tolpe, iztanjševalcu strupov; vsa tista jata izjedkanih bodežljev ga je pritegnila bolj kot rimska omika Hispanije, Galije ali Britanije. 
Ugrabitev z brokatom Olivareta da Fermo ga je zanimala bolj kot Evropa na pohodu, da si pribori nazaj grob Vstalega. 
Na neki miniaturi iz 15. stoletja, na temo lova, je radoživost krožna in sijoča, od poskakujočih psov do tistih, ki oblizujejo noge kopjenoscev, pa zaljubljenih parčkov na belih jezdnih kobilah in sokolov, ki bežijo pred psi, potem ko so popadli jerebico kratkega leta. 
V ozadju je videti majhno jezerce, kjer se v postrvjem juniju nekaj ribičev, gluhih za izzivanje lovskega roga in sokolje parabole, še vedno zaverovano smeje nad ribo zunaj vode. 
Ampak te veselosti, teh visokih vrednot, ne najdemo samo v visokorodni prešernosti lova; treba je samo prelistati miniature vojvode Berryjskega, kjer lahko vidimo nekega kmeta, ki širi prsi, kot da misli zapeti kako romanco, kako trese vejo z žirom, da bi naredil veselje čredi svinj. 
Zraven radostnega kmeta je pes, ki nežno opazuje požrešnost nesnage. 
Širno oprsje radostnega kmeta, veselega požrešnosti svoje črede, je v miniaturi pod znamenjema škorpijona in strelca; škorpijona, ki ga grize v spolovilo, in strelca, ki čez ramo sovražno kljubuje nekemu ozvezdju. 
V njegovem gibu, ko otresa žir, je kraljevska ošabnost kake zaprisege ob prestolu. 
Ta svinjar se uvršča v veliko klasično tradicijo; žir deli tudi z veseljem Evmaja, božanskega svinjarja, ki je prepoznal Odiseja, še preden se je ta grozovito dokazal v dvorani snubcev. 
Evmaj ne nakloni Odiseju romance, pač pa mu za začetek ponudi zajetno pleče belozobega prašiča. 
Vse te svinjarje prešinja veselje nekakšne teofonske zvestobe. 
Neprestano pričakujejo kakega boga. 
Plemeniti so. 
Živijo možnost, da nekoč uzrejo obraz nevidnega boga. 
Medtem ko čakajo, vsak dan darujejo žrtve in pazijo svojo čredo godrnjal, ki kar sama silijo v brezno med peklenščke. 
Vsako žrtvovanje nečesa pomeni so-trpljenje z nečim. 
Čakajo nevidnega boga in postajajo vidni bogovi. 
Evmaj, božanski svinjski pastir, je prvi prepoznavalec. 
Prepoznati, imeti sokolje oko za znamenja, je lastno plemenitemu."

jaz lišček sem in pol.

Če povzameva nit: ista zdolgočasenost je že prej pognala Celito po blodnjaku stopnic v Julianovo višinsko sobo. 
Ta si je tisto popoldne nakapljal še več lavdana; na postelji, v goloti, obdani s spancem, kot bi zaspal na rečnem bregu, je ležalo njegovo telo, mehkužno od plašnosti deških let, neskončno polaščevalno v svoji odvisnosti od samohotne brsti zunanjega sveta; njegove veke so bile kot ključavnica, zapečatena z lavdanom, zapahnjene pred pojezdom puščice v svetlobi. 
Razprti, na listu sna zleknjeni nogi sta počivali v pohoti, kakršno vidimo v notranjosti nekega jajca, ki ga je naslikal Bosch, in v Cranachovi neskončno počasni sli spanja ob vodnjaku.

Doktor Focio1n je hotel, da bi njegov sin našel pot iz te snežne ravnice. 
Obrnil se je za pomoč k nekemu prijatelju novinarju, ki si je, pravo nasprotje orlovske kvadrige, nabral v rokah precej neplemenitih jermenov. 
Pogovoril se je z njim, 'da bi fant poprijel za kako delo', in novinar, z vsemi žavbami namazan štiridesetletnik, je pokazal hinavsko veselje, da lahko pomaga staremu prijatelju. 
Nedorasli mladec je imel po materi nekam blodne čute, razdražene od zakonske neprilagojenosti, in stari novinar, ki si je dal opraviti s temi čuti, je že pripravljal svoj umetni ogenj z vnaprej izmišljenimi zaupnostmi in namigi, podkrepljenimi z vsem androginim platonskim bajanjem.

Ko je prispel na kliniko, je mati že ležala v svoji sobi in počasi prihajala k sebi; njena zavest in telesna temperatura sta se uravnovešali v koraku, ki je napovedoval hitro in zanesljivo okrevanje. 
Kljub mračnemu pogovoru s Fronesisom mu je uspelo preseči svojo jutranjo negotovost, ker je svoji zmedi protistavil drugo, nujno potrebno zmedo, ob kateri se je njegova prvotna zmeda preuredila v radostni uvod, ki ga je pričakal, ko je prispel v bolnišnico, tik po končani operaciji. 
Don1a Augusta je bila ustrežljiva, že vsa vesela uspeha; zdela se je, kot da uživa začasno premirje v svojih tegobah. 
Leticia je vneto besedovala. 
Njegovi sestri, Violante in Eloi1sa, sta sedeli druga ob drugi, tiho, kot bi se česa bali. 
Leticiina otroka sta gledala s terase na prepotene kotalkarje, ki so se vozikali mimo, kot na zapoved neke glasbe, ki je slišna le iz slušalke, nesporočljiva, in zamre ob vsakem zaletu nog na kotalečih se svinčenkah.

Doktor Santurce ga je pričakal z glasno veselostjo. 
"Pridi, pridi z mano, pridi, hočem, da med prvimi vidiš, kakšno pošastno izrastlino je telo sposobno prenesti in prehraniti. 
Pridi, da vidiš sedemnajst funtov težak fibrom, pa kako lepo prekrvavljen. 
Zato pa se jaz nisem nič čudil, ko kardiolog po diagnozi aortne skleroze z levo ventrikularno hipertrofijo vendarle ni odsvetoval operacije. 
To prenaprezanje srca je fibrom potreboval za svoj razvoj, zdaj, ko je tumor zunaj, pa se bo ritem krvnega obtoka spet normaliziral. 
Tudi sami aorti se bo povrnila prvotna prožnost, kakor hitro obtok spet zadosti oskrbi s krvjo, kakršno zahtevajo normalne kapilare."

"Spomni se," je rekel Cemi1, "da Goethe ni mogel trpeti Herderja, ker je ta imel navado, da je ploskal všečnim stvarem, ki jih je izrekel Marjetičin varuh."

Antigona potem zavrne Ismenino odločitev, da deli usodo z njo, ker se je zatekla le v svoje besede, ker ni začutila kot svojo usodo, da se mora pokoriti zakonom Jupitra, in ne samodržca Kreona. 
'Ti si življenje, jaz sem smrt izbrala.' 
To je za vedno ločilo sestri v njuni odločitvi.

ob vhodu v pekel. 
Zvest je bil Orfeju in Prozerpini.

kajti reko, in ne pot, je iskal.

tam je, kjer zna in pozna,

med zračnim stebrom in žrtvenim kamnom.

Cemi1 je zdaj že pred Focio1nom; ta zamahne z obema rokama, kot bi ga hotel objeti. 
Podoba prispelega prijatelja mu migota v očeh, ampak komaj zmore vstati, roki, ki sta iskali objem, na pol poti omagata, težko omahneta. 
Njegove kalne oči vidijo Cemi1ja, kot bi ga bila naplavila plima, mati, našemljena v bolničarko, ob zblaznelem ordinariju, ki ordinira najtočnejše recepte.

Fronesis, tekač,

"Osle kažemo pravopisu narave in prekucujemo anastrofe in rečemo namesto sovražni hrup hrupni sovrag. 
Vsi ti retoriki se puntajo zoper pravopis božje Ciprčanke kot kakšni megleni Kelti. 
Anastrofa opominja na anijo boga Anubisa, tako kot goloreja nima nobene zveze z gonorejo."

Ko je Cemi1 prišel s stranišča, je zagledal gručo moških z avtom, kako peljejo s sabo Focio1na. 
Ko je stopil nazaj k mizi, je natakar pravil: "Ubogi vrag, meša se mu kot kaki španski kozi, sami sredi skal." 
Seč je v allegrettu odtekal z bizantinskih tlakovcev kavarne na pločnik. 
Potem se je umiril v razglabljajoč, počasen prizvok, tek po pločniku mu je vlil nekako rumenozehavo medlost. 
Ko pa je preskočil s pločnika na cesto, se je spet razpenil, razigral, razklokotal svoje kristalčke, odtočna prazmešnjava je s svojimi žveplenimi hlapi drobila male otočke amonijevega cianida. 
Brki odtočnega kaosa so kot v peklenskem vrelcu česali s sečno vodo konice svoje analne plavuti sirene z Anubisovim mačkom, višavo nižave.

Nekega dne je Cemi1 ljubkoval koptsko besedo Tamiela, ki se v španskem jeziku lahko razstavi v več besed zelo različnega pomena. 
Pretakala se je spevnost samoglasnikov, e je uživaško pozvanjal izpod malega neba. 
Tamiela, zvenelo je kot piščal, tišina, modrec, ustnik, polt. 
V izvirniku: flauta, silencio, sabio, labial, piel. 
Op. prev.

Stendhal pripoveduje o slikarju Biogiju, beguncu pred Napoleonom, ko je bila slava tega že pri vrhu. 
Misel, da bo tisti, ki beži pred tujo usodo, dohitel svojo, je enaka utvara kot misel, da si bo uničil možnosti za to, da kdaj pride na konja, če ostane v okolju navidez podložne usode. 
Danes se Biogija spominjamo samo po njegovem smešnem, sanjaškem beganju pred Napoleonovimi prisrčnimi vabili. 
Mislil je, da bo zaradi svojega bega postal velik slikar. 
Pa sta mu Napoleon in Berthier ponudila položaj v brambi, na kar je on odgovoril, da se mu 'ta poklic zdi surov, ker kaže človeka v podli luči, in se ga za nič na svetu ne bi lotil'. 
Napoleon se mu je cel mesec dni skrajno prisrčno posvečal, ampak on je hotel nadaljevati svoje potovanje po Italiji, za novimi kulturnimi krajinami. 
Ob zmagi pri Arcoli je Napoleon dal veleposlaniku Francoske republike v Firencah denar in pooblastila, naj da par fičnikov, dvajset louisov, slikarju Biogiju, pa še to naj prosi, da ga pride obiskat. 
Umetnik je že sanjal, da je rešen, in je odgovoril, da ima delo v Firencah in da mu je potovanje zunaj kroga svojih študijskih ekskurzov 'skrajno zoprno in odveč'. 
Ampak minister je toliko vztrajal, da je mladi mož nazadnje le sedel v kočijo in se odpravil k Napoleonu. 
Tokrat mu ta ni več ponudil položaja brambovca, ampak častnika. 
'Jaz hočem biti slikar,' je odvrnil mladenič, 'in ob časteh vojne, ki sem jim bil pravkar priča, ob opustošenju, ki ga ta samoumevno povzroča in za katerega ni mogoče kriviti nikogar, pač nisem spremenil svojega mnenja o tem surovem poklicu, ki kaže človeka v podli luči razdivjane osebne koristoljubnosti.' 
Nekega dne mu je Napoleon rekel, da naj mu, glede na svojo trmasto zagrizenost, da bi bil slikar, naslika bitko pri Rivoliju. 
'Jaz nisem slikar bitk, temveč krajinar,' mu je odgovoril. 
Napoleon pa še kar vztraja: 'Torej mi naslikajte rivolsko planoto in gorovje okrog nje, z Adižo v ozadju doline.' 
'Pokrajina brez listja je nekaj najbolj žalostnega, prav nič ne bi uživali v njej,' je ugovarjal slikar. 
'No, potemtakem,' odgovori Napoleon, 'jo pač naslikajte, kakor se vam zdi; Berthier, priskrbi mu spremstvo, naj ga odpeljejo v naravo.' 
Nazadnje je le naslikal rivolsko planoto, ampak brez vsakega namiga na bitko. 
Plačali so mu petindvajset louisov, šest jih je vrnil, češ da to presega njegove dejanske stroške. 
Biogi je preostanek življenja preživel v Bretanji; danes se ga spominjamo samo po tej anekdoti, njegovo slikarstvo je bilo korenito nepomembno."

"Ampak Focio1n ni Diaghilev, celo v tem je okrnjen," je vrnil udraec oče, ki je po kubanski navadi zelo težko odjenjal, kadar se je spustil v razpravljanje. 
"Od Diaghileva lahko bežiš in Focio1nu lahko podležeš, saj sta namreč ista reč, čeprav navidez z različnim predznakom. 
Ko pravim podležeš, hočem reči samo to, da se pod pritiskom usmiljenja, pa zato, da bi kljuboval tistim, ki jih moti vajino prijateljevanje, zato da se ne bi počutil ponižanega pred nečim, kar je zate krivica, še kar naprej družiš z njim. 
Jaz nisem bil baletnik, nisem bil koreograf, nisem mislil tekmovati s Fokinom ali Masinom, torej je imel Diaghilevov logos spermatikos bolj malo opraviti z mano. 
Poleg tega so se zgodile stvari, o katerih ti mogoče nič ne veš, in če je tako, ni treba, da ti jih ravno jaz povem. 
Ne verjamem, da bi bil njegov semenski magnetizem sprostil iz mojega vrtinca strasti, ki si jih morebiti nisem podredil, tako kot ne verjamem, da so ti Focionovi domači demoni lahko koristni za preureditev tvoje zmede. 
Mislim, da se ti bolj motiš v oceni mojih odnosov z Diaghilevom, kot pa jaz, ko pravim, da je tvoje druženje s Focionom brezplodno."

"Boter, nerad to pripovedujem, ampak nevidno se je tisto noč prav klavrno izkazalo. 
Sobota je bila, zelo miren dan, tako da je bil še zvečer ves tiholazen. 
Včasih se nevidno, ki ima težko težnost, v čemer se loči od nestvarnega, ki raje lebdi, pokaže omejeno, ponavlja se in sploh kaže obžalovanja vredno nagnjenje k omlednosti. 
Spal sem tja do polnoči, zelo zaposlen in listljat spanec. 
Torej sem se zbudil napol zelo spočit, čeprav ne bi znal povedati, po kateri polovici telesa. 
Čeprav polnoč zelo rada uganja barabije z nevidnim, se nisem zbudil sunkoma. 
Ko sem tisto sredonočje skoraj zbudil, sem zaznal nekakšen ropot, ki je prihajal iz smeri obrisov naslanjača. 
Počasi, še zmeraj se me je držal krmežljav ostanek spanca, sem obrnil pogled proti kraju, od koder je ropotalo. 
Stola in ropota nisem dognal v enoten vtis, dokler nisem prižgal svetilke. 
Takrat pa sem lahko z rezno razločnostjo opazil, da se naslanjač premika brez zaleta, tako rekoč sam v sebi. 
Od prvega trenutka sem bil prepričan, da ni šlo za mimolazni spotik kakega tatu, in tudi ne za zoprn trk mačka na sledi sovražniku. 
Stolova gibnost je bila, celo v vilinskem okviru polnoči, tako preprosta, da sem kar zaspal nazaj. 
Ko sem se zbudil, sem začutil, da se je druga polovica telesa pridružila drugi, nepoznani polovici, ki je bila ob polnočnem prebujenju videti že vsa spočita in polna, v nekakšnem spevnem krogotoku, ki se je bil umiril v vlažnem somraku.

Ponoči je v spanju postal nemiren, rinil je na eno in drugo stran vzravnanega vzglavnika, s katerim si je na ženinih rokah podprl telo. 
Ampak tisto noč je žena hotela prekositi uspavalne odlike mleka. 
Z ogledalom nad sapo in dlanjo na levi strani prsi je ugotovila, kako krotko je valovanje njegovega sna. 
Priplazila se mu je z desnico za vrat, kot da ga boža, nakar je počasi pritisnila na utripalnici, da bi poglobila omrtvičenost. 
Ko se je zaprlo krvno stebrišče do možganov, je usahnila prekrvavitev živčevja in glasbeni kritik je omahnil v območje, ki se skoraj ni razlikovalo od smrti. 
Žena mu je s čepi zamašila dotok zraka skozi nosnice in ušesa. 
Vedela je, da z voščenimi čepi, kakršni obvarujejo pred sirenami, ni nič, za to priložnost so bili primernejši krepki črni zamaški, izdajalci bližine park, ki so trosile svoje temne tančice. 
Ko umanjka kisik, ki prinaša življenje, po pričakovanem zakonu umanjka tudi smrt; ostane torej podarjena nesmrtnost, užita v senci nekaterih egipčanskih dolin.

Ko je Atrij Flaminij, naš vojaški tribun, prišel v Tesalijo, kamor se je že razlegel odmev njegove zmage nad telovadci, so ga pričakali sovražniki, ki so mu pripravili čudo in pol. 
Njegov sloves je že prihajal na tisti glas, ki ne izhaja iz stvarnosti obvladanega dogodka, dejstva, temveč iz ustnega izročila, katerega širjenje je neustavljivo, kadar junaška veledela razglaša ljudstvo; česar se to polasti, je namreč deležno tega kraljevskega daru, brez katerega nesmrtnost na veliki nogi vedno trepeta v negotovosti, kot bi ji zbliza grozil mrk.

Na enem od vogalov tržnice je sedel zakonski par. 
Mož je bil slep, ženo ob njem pa je zaposlovalo čudno opravilo, bolje rečeno slojevita skrb. 
Med njima je bil zaboj iz pološčenega lesa s steklenim pokrovom, skozi katerega se je videla koža barvno najbogatejšega sezonskega sadja, vmes pa gruče jagod; te so bile razporejene posebej somerno, kot vaja v kompoziciji. 
Gospa je prav tisti trenutek razmeščala jagode; zdelo se je, kot da slika, preigrava toplo lestvico, čeprav je bila z roso obvarovana jagoda na otip videti ledenomrzla od vlage napol odškrnjene zore.

Glasbeni kritik je dopolnil sto štirinajst let in žena ob njem, ki ga je negovala, je medtem zblaznela. 
Telo spečega je hranila steklena rakev, v kateri se je naredila absolutna praznina. 
Sanjarila je, da bi našla štiri velemagnete, s katerimi bi obdržala rakev sredi izbe; a čeprav jo je ta zamisel zelo mikala, je hkrati premišljala, da bi se tako speči oddaljil od njene nedopovedljive nege. 
Blazno drobnjakarska prizadevnost okrog kritika je bila sploh edino znamenje, da speči še ni sestopil v zagrobni Had. 
Bolj ko je zblaznela paznica pilila popolnost kritikovega počitka, redkeje je umikala oči s steklene rakve. 
Ob najmanjšem gibu spečega je že pomislila, da se je naspal, da bi znal umreti. 
Nemudoma je preverila nosne in ušesne zamaške pa celopostavni voščeni oklep, s povečevalnim steklom je drobno gledala, ali ni morda kaka bela mravlja načela osame absolutne praznine. 
Spanec je bil celovit, neodjenljivo zrenje ubijanja časa jo je spravilo ob pamet. 
Izničeni čas je kazal samo še sen in norost. 

Vročica mu je še vedno zastirala videnje rimskih praporjev na obzidjih Kapadokije. 
Da bi kaznoval navzočnost svojih neizpolnjenih želja, si je za začetek postlal na tleh, pozneje, ko ga je navsezgodnja vlaga oblila s trepetcem, pa si je nasul ožgane trave, da je na njej jokal in se v noči stegoval po prvih piščalih za obzidji Kapadokije.

Razvedelo se je, da so stoiki, oglasniki zbornega samomora, že začeli moriti same sebe, raje kot da bi odkorakali proti Kapadokiji. 
Blizu Larise je neki Rimljan častivrednih jeseni ubil svojega za vojsko godnega, že potrjenega sina. 
Dohitel ga je in mu prerezal vrat, raje kot da bi ga videl v rokah coprnikov, z iztrganim nosom. 
Ta nos bi se znal ujeti s kakim drugim bližnjim obrazom, tako da bi napol spoznal sina, ki pa bi bil v zagrobnem Orku, in sicer popolnoma raznosen. 
Po zavratnem dejanju je častitljivi starec zanihal s tamarindove veje. 
Sin je ob čuvaju, ki ga je določil Atrij Flaminij, obdržal svoj zadovoljivi nos klasičnega Rimljana. 
Pač pa je oče klavec izgubil svojega pod rezilom ledenega razkroja telesnih sokov. 
Da bi ga rešil iz prostovoljne zanke, ga je neki inkubus zaobjel v zakol. 
V Prozerpinino dolino je moral stopiti z razprto dlanjo sredi obraza. 
Zdaj je sin, ki v senčnem goltu ne spozna očeta, ko gre mimo njega, oče pa zaječi, ko vidi razboleli vrat, čeprav sinov nos onemogoča vsakršno preobličenje v objemu. 
Ko je novica o dogodku segla do umirajočega vrhovnega poveljnika čet, je bil ta presunjen, ko je spoznal, da vsaka ponarejena usoda, ki naj nadomesti smrt na bojišču, ne le zaseje nečast med živimi, temveč se nazadnje niti sence svojcev ne prepoznajo v peklu.

Ko so vojaki, ki naj bi se vkrcali, korakali mimo šotora, v katerem je ležal Flaminij, se je ta poskušal tjavdan okleniti njihovih ogrinjal, da bi se tako vsaj privlekel do admiralske ladje. 
Malodane objokane vojake so morali s kopji odsuvati na ladje.

Ob koncu predvečerja - počasnejši, strokovni uradniki, vračanje s sestankov, vabila na večerjo - avtobusi odprejo svoja vrata, ne hrupnim sosedom jutranje množice, temveč drugačni, plemeniteje utrujeni vrsti potnika. 
Potnik večernega avtobusa se še vedno drži nekako ob strani, višje od drugih, kot bi nezavedno zaničeval prizadevneže drugih ur, ki se mu zdijo neplemeniti. 
Ne samo, da pozorno pregleda obraze sopotnikov, temveč nalovi več in odličnejših zanimivosti po razsvetljenih izložbah. 
Tudi njegova pot je ponavadi daljša od proge jutranjega potnika. 
To mu da časa za dognanje številnejših plemenitih podrobnosti drže, kot bi poziral kiparju, ki vsaj za prve pol ure dela hoče obmirovalost. 

ali Brancusija, ki so ga potem kazali gostom svojega večernega krožka, ob nasmehih visokodružabne ironije in požirku manzanille iz visokih florentinskih kozarcev, darila grofice de Merli1n eni od zbiralčevih tet, ki je sicer zbirala porcelan iz Retira. 
Slikarju, zelo zajetnemu možaku, čigar duhovna pretanjenost je bila vidna iz dobrodušnih in trpkih potez obraza, je že bila smrt za petami. 
Po navedbah pisateljeve sestre (CATEDRA 1997, 598, op. 11) je tu opisan prijatelj J. L. L., slikar Ari1stides Ferna1ndez, ki je {e zelo mlad umrl za levkemijo. 
Op. prev. 

Tu je obmolknila. 
In povzela: "Bil je zelo fin, nekakšen umetnik ali kaj, mogoče slikar." 
Spet premolk. 
Mi trije krožkarji smo se spogledali, bil je zadetek v črno. 
Chachin obraz se je začel nalahno potiti. 
Rosne srage so oplemenitile njeno kožo. 
Bratovščina rose in prizvoka.

Cemi1 se je poslovil od drugih dveh in z začudenjem opazil obstali avtobus. 
Pisana nova glava na zobniku je posredovala moč prve vožnje. 
Ko je sedel in je avtobus speljal, je začutil premočne tresljaje. 
Zagledal je svežo, smehljajočo se glavo obglavljenega bika, valovanje, ki jo je oblivalo, ko se je vrtela po naoljenem obroču, vsa mehka od božajočega glaja svoje sveže ustoličene moči.

Sluga iz dvigala je spet planil na hodnik, kjer je bil rekel Cemi1ju, da stanuje iskana oseba. 
"Gospod, gospod, zmotil sem se, spodaj stanuje, pridite z mano. 
Zdelo se mi je, da ste rekli Urbano Vicario, ta pa res stanuje v sedmem. 
Tisti, ki ga vi iščete, živi v pritličju. 
To ni prvič, da sem se tako zmotil, Vicario ima veliko več obiskov. 
Ker pa se motim, sem veliko bolj pozoren na tiste, ki pridejo k Licariu. 
In tako nobeden od Vicariovih obiskov ne pozna Licaria, pač pa ste lahko prepričani, da je vsak od Licariovih obiskov že slišal za Vicaria. 
Nekoč sem gospodu Licariu priznal svojo pomoto, on pa je rekel: To je pa dobro, gor pa dol, tako imajo, ko pridejo k meni, že podobo nebesnega jajca," je ponovil fant in kar rigal od smeha.

(...) skodele krhko kristalnega sija,

kjer sonce morske školjke izpija

komarjev, sicer lastnik trgovine za oskrbo sladkornega mlina, katere parabola je bila za Lagrangea neizračunljiva, naprodaj je bilo namreč vse, od gorčičnih obližev do zakotnih kamric, od zgodovinsko ilustriranih dobrobiti krušne peči do mufkov za cevovode. 
Pod roko je držal pegatko, kot bi bila aktovka, in v smehu glukozno zoglenelih zob z nohti začrtal ris po nedomiselnih, belih in črnih tlakovcih pisarne. 
Spustil je kokoš, in ta je vzfrfotala. 
Iz tega prvega otresa je padel manjši mošnjiček z večjo vsoto, ki jo je bilo treba plačati za pridobitev parcelice v četrti Di1az Mero; kokoš je še enkrat vzfrfotala, tokrat veliko bolj pritlehno, in priletela je še druga vsota, ki je dopolnila pogodbeno. 
Notar se je zdrznil, ko je Fretepsi1core preurno pobral mošnji in ju treščil na mizo, nakar se je začelo preštevanje. 
Ko je bila ugotovljena pravšnjost vsote, jo je notar overovil z rigajočim smehom, ob podpisu razžaganim v dolge zloge. 
Tako se je zaokrožil pisarski instrumentarij; prepadeni notar in priče še niso dobro prišli k sebi, ko je Fretepsi1core, enako nezaupljiv kakor klepetav, začel praviti: "Ravno sem prišel prevzet štacuno glavnega sladkornega mlina v Calabazarju, mlina Agujas, ko sem zapopadel, da je Salado zavohal skriti denar in me je že začel obletavati; obkladal me je z običajnimi marnjami: veliko dela, kaj; popoldne zna pa deževati; jaz pa ves resen in zapetega kljuna kot uharica. 
Spal sem v štacuni, skrbno zaplankan, in se z roko izza spanca in dihanja tiščal obeh velikih pa ene manjše mošnje, kakršni ste zdajle videli. 
Pa sem se zbudil in zaslišal Saladove korake; slišalo se je, kot da z vrvjo zateguje štacuno, da bi jo shujšal in zadušil mene v njej. 
Delal sem se, da spim, kar so koraki začeli potrkavati čedalje glasneje, da me je mrzel pot oblival kot platnena rjuha, slina pa se mi je zgostila kot pohojena mivka. 
Zjutraj je šel Salado mimo brez pozdrava, brez tistega svojega neumnega spraševanja, bilo je, kot da se je med nama napletlo nekaj skrivnega, dogovorjenega. 
Neke težke, soparne noči je začelo deževati; bilo je, kot da bi se bil mlin sesul, dež pa se je slišal samo okrog štacune. 
Takrat je potrkal po vratih Salado, najprej je trkal počasi, bolj potiho; potem je začel vpiti in brcati v vrata. 
Vlekel sem si odeje čez rame, a so se od samega strahu vsakič potuhnile nazaj v svoj kot. 
Noč je bila kot nalašč za Salada, da je prišel pome: dež je stisnil štacuno v obroč, ločeno od preostanka planeta. 
Pogovorila naj bi se iz oči v oči, sama v noči, ne da bi naju kdo mogel slišati. 
Že me je imelo, da bi mu kar odprl, kar sem zagledal to, prav tole kuro, vso dremavo od dežja, spati pa ni mogla, ker so jo žrli komarčki vetrovnih dni. 
Stopil sem h kuri, bila je skoraj nepokretna od teže spanca, ki je ni zmogel; prvi zvitek denarja sem ji zakopal globoko v perut; drugega malo manj, da je ne bi preobtežil za frfotanje, potem pa sem jo spodil, da je izginila. 
Zdaj je bilo treba odpreti Saladu; ta je medtem utišal svoje trkanje, zdaj je že bolj praskal po vratih in šepetal, naj mu odprem, ker da je do kosti razmočen kot lepenka. 
Ko je vstopil, sem opazil, da je uganil, da denarja nimam več pri sebi, obnašal se je, kot da ni nič, naredil par korakov, jih preobrnil in mi rekel, po domače, kot si je on znal privoščiti: daj mi malo šnopsa, in si z roko otrl tisto svoje čelo samih zahrbtnih kuščarjev, iste barve kot njegova koža. 
Zvrnil ga je zelo na tesno, kot da ni nič, naraven požirek; odprl je vrata, narejeno brezbrižno pošvignil z očmi in napol mlasknil bogdaj. 
Naslednji dan je kura v trsju spala na eno oko. 
Še dneve sem jo potem videval, kako smuka med zelenjem svoje sivo tkanje pa tisočera kukala. 
Spet drugič sem jo malodane zadihal, v nalahnem šelestu tega in onega trsa, ki so odkrivali njene premike. 
Iz same ostrovidnosti pogleda, ki je norel za njo, sem lahko zasačil na prvi pogled neopazno vzvalovanje, obmirovanje posameznega trsa, in sem že vedel, da ob vznožju spi moja kura. 
Potem je polagoma vsesala zeleno (ne, 'se homokromno obarvala', je bil izraz, ki ga je rabil izvedeni nadevalec pegatk). 
Edino vražja tankovidnost bi jo opazila, belo ali sivo piko, kot škratjo puščico. 
Ampak saj ni bilo trizobka, ki bi jo pobodel, zeleno v zelenem, brezupno premaganko homogenosti. 
Spet sem zalotil Salada, da me vidi skozinskoz. 
Vedel je, spet me je mimogrede pozdravljal, vedel je za potop pustne kure v gneči zelenja. 
Neko noč me je iz polsna v štacuni zbudil občutek, da se opeka še enkrat peče, tudi oči mi je kar peklo narazen. 
Pogledal sem skozi okno; Salado je hotel stisniti blodno kuro v obroč in je zažgal trsov nasad. 
Tisti, ki so tisto polnoč kolovratili v bosonogem preplahu in lovili govedo in besne prašiče, tega niso vedeli. 
Med lažizaskrbljenimi zijali je bilo videti Salada, kako skače med plameni, s polnimi rokami lopate in veder, da bi našel način, kako bi jo podkuril žaru. 
Odmikal je trse, kot da jih hoče zavreti, iskal pa kurine široke peruti. 
Vedel je, da ogenj požira zelenilo in da se z vračanjem rjave v pepel kurino zelenje čedalje bolj uklanja njegovim prijemom. 
Ampak tica se je zaklanjala z neuklonljivo duhovitostjo, skozi več kot tri četrti zgorelega nasada se je umaknila v varovalno zelenje in se pogreznila vanj. 
Zdaj je Fretepsi1core," je rekel in se potrkal po razkljuvanih prsih, "učakal zadnje začudenje: kura je bila že spet na oknu, od nenadnosti ognja je spet posivela v sera očesca. 
Visoko je vzfrfotala, in izpadla je debelušnejša mošnja. 
Potem je skromneje zafrlela in se olajšala drugega, manj založenega zvitka."

pri repu se znova v zrelost vzpenja.

"Pridite z mano, greva k njemu," je reka sestra Oppiana Licaria. 
Bleda rjavolaska modrih oči, podobnih tehtnici, ki bi prenašala nepoznano težo, morda ribo, nejasno uzrto med svetlobo in senco njenega srebra in nočjo na koralnem drevesu. 
Pregladko polt je imela, v kontrapunktu njenih por so bili vbodi igle, ki je stkala to mrežo, nevidni. 
Njena koža je bila okop njenega intelligere, njen organ videnja, prenikanja in zavračanja. 
Od zraka do roke, ki je držala njegovo, se je vse opravičevalo in upravičevalo v njeni koži. 
Ime ji je bilo Ynaca Eco Licario, domači so jo klicali Ecoche1; tako kot pri bratu je bilo opaziti popolno, religiozno zaupanje v samo sebe, in ta sam-sebe je bil sestavljen iz dveh črt, ki sta se na dani točki pretregli. 
In to sečišče je bilo točka srečanja naključja in usode. 
Njena skrivnost je bila v tem, da je včasih njena polt zadrhtela, ne da bi vedela, kdo zapoveduje ta drget.

