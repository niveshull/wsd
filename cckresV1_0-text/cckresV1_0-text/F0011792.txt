Kako pomagati govorno prizadetim 

V oddelku ge. Janet Lesley ima vsak otrok, ki je sposoben za ta način komuniciranja, svoj manjši komunikator, ona pa svojega in se tako preko glasovnih sličic pogovarjajo Veliko potrpljenja je potrebnega, kajti ne le, da otrok ne more govoriti, pogosto ali skoraj vedno težko premika roko in traja, preden jo približa in s prstki ali kar s pestjo najde in pritisne željeno tipko. 
Srečen je, ko spozna, da je uspel, in ko vidijo drugi, poskušajo tudi sami. 
To so v bistvu igrice. 
Vse pri prizadetem otroku mora biti prijetno in igrica je tisto, kar sprejme najhitreje. 
Vrsto zanimivih iger, s katerimi dela s svojimi otroki, je Janet Lesley pokazala tudi zbranim v Ankaranu.

“Namen vseh teh iger je, da mora biti vsaka taka komunikacija za otroke zabava,” pravi ga. 
Janet Lesley. 
“Otroci se učijo komunicirati na nek naraven način, v obliki igre pa je vse lažje, seveda, upoštevati je treba, da otrok ne govori. 
Komunikator da človeške glasove, besede, tudi glasove živali. 
Pri tem pa moraš imeti veliko razumevanja in potrpljenja, jih počakati, da zberejo misli, jih spodbujati, da se odzovejo in odgovore na svoj način.”

Interes med logopedi za izmenjavo izkušenj je bil izjemno velik. 
Verjetno se bodo zdaj stiki med šolami in centri povečali, povečala se bo izmenjava izkušenj, kar je izredno pozitivno, saj se hkrati tudi potrdi kaj delaš prav in kaj narobe, ali je morda treba le še več časa, da otrok določeno fazo komuniciranja osvoji.

