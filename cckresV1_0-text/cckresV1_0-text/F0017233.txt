O IZBORU

Ko sem bil 15 let star, sem prvič poskusil prevesti nekaj odstavkov: bila je Solata polkovnika Craya, ena od zgodb tega izbora. 
Zanjo se nisem odločal zaradi napetosti zgodbe, ampak zaradi čudežnega zvena in ritma uvodnih stavkov. 
Čutil sem prikrajšanost, ki jo čuti vsak pravi bralec, prikrajšanost, ker si svojega užitka ne more deliti z drugimi ljudmi, ki ne znajo angleško.

Dodatno veselje je imel Chesterton še posebno v tej prvi zbirki seveda tudi s tem, da je nevsiljivo obračunaval z raznimi konkurentkami katoliške vere: tako v Apolonovem očesu z novodobnimi kulti, v Skrivnem vrtu s francoskim racionalizmom, v Božjem kladivu z napuhom gnoze, v Znamenju zlomljenega meča s fundamentalističnim protestantizmom. 
Iz te zbirke sem zajel osem zgodb.

