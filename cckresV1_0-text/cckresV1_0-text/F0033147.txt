jih ne smeš trepljati po riti. 
Ker nikakor ni jasno, kdaj so oblečene in kdaj ne. 
Med nudisti ni videti, da bi se dogajalo kaj seksualnega. 
Nekega popoldneva pa prilezejo na teraso trije otroci nizozemske samohranilke. 
Usedejo se pred moj šotor, k mojim nogam, in se poglobijo v panoramo pod mano. 
Tako rekoč prilastijo si moj pogled na svet. 
Stari so deset, šest in tri in eden je rumen, drugi rjav in tretji črn. 
Prvi je na pol Vietnamec, drugi je na pol Alžirec, tretji na pol Nigerijec. 
Tam spodaj pa je res kaj videti. 
Prva Ann se je ljubeče lotila druge Ann. 
Šotorček jima je postal premajhen pa sta ga odprli. 
Zdaj dvojna vrata plahutajo v vetru. 
Prva Ann ima o sebi dobro mnenje, vendar je takoj jasno, da stvari ne obvlada. 
Meče se na drugo Ann in to tako z vso silo in ne da bi se opirala na roke, da druga Ann samo še hrope. 
Potem ko je prva Ann sredi zanosa, drugi Ann popustijo živci, prevali se na prvo Ann in prva Ann se nekaj časa duši. 
Potem se šotor začne podirati. 
Med silnim ljubljenjem ga ženski postavljata nazaj. 
Nenadoma začnejo padati udarci. 
Najprej zadržani, potem pa naravnost viharni. 
Strast kipi do neba. 
Mali raznobarvni Nizozemci se začnejo zvito smehljati. 
Priteče Tiger in vpraša: “Kje je televizija?” 
Priteče Lev in vneto praska našo psičko po trebuhu, da ne bi bevskala, ker madžarski pulijo ne dovolijo nikakršnega tleskanja in ploskanja. 
V tem času so se pripeljali štirje Bosanci. 
Bili so rudarji in, kot je vse kazalo, šele prvič na morju. 
Odločili so se, da si gredo ogledat nudistični kamp. 
Ismet in Izet sta kupila vstopnici za na plažo, Čamil, najmlajši, si je nataknil ruto na glavo in tiho čepel v fičku, Mujo pa je prijavil “sebe in svojo ženo, ki pa je zelo sramežljiva in nima osebne izkaznice”. 
Ko so vsi štirje postavili šotor na sredi med terasami samohranilk,

so bili navdušeni: nagih žensk, ki so mimo hodile proti obali in z obale, ni in ni hotelo biti konca. 
Ko pa so hoteli še malo plavati, so ugotovili, ta tega ne smejo početi v rdečih boksaricah, če nočejo, seveda, vzbujati pozornosti. 
Od boksaric pa se niso hoteli ločiti. 
Popolnoma beli so sedeli ob konzervah mesnega doručka, litru slivovke in kilogramu čebule. 
Poznam to kombinacijo: človeka neverjetno hitro dotolče. 
Prva Ann in druga Ann nikakor nista hoteli nehati. 
Najprej je prišel Čamil vprašat mene, najbližjega soseda, ali se mi zdi tisto tam spodaj normalno. 
“Vse je normalno,” sem rekel. 
“Celo če imaš hlače na riti. 
Samo to zadnje deluje smešno.” 
Takoj zatem je prišel Mujo in vprašal, ali se sme zakuriti ogenj in peti. 
“Če hočeš kuriti, moraš imeti žar, če nimaš žara, moraš izkopati luknjo in jo obložiti s kamni, petje pa odsvetujem.” 
Mujo me je opozoril na nekakšne šolarčke s kitaro, pa sem se moral popraviti: “Od repertorja je odvisno, za koliko zalivčkov se je treba oddaljiti od šotorov.” 
Mujo je povedal, kako pogumen je Čamil. 
Odkar ga imajo, porabijo pol manj zažigalne vrvice. 
Zaminirajo premog, odidejo iz rova, Čamil prižge vrvico, potem pa se požene po rovu in teče, teče ... zelo hiter je namreč, potem pa se oni vrnejo in ga odkopljejo. 
Mujo me je tudi vprašal, ali je res mogoče, da ženske z ženskami? 
Rekel sem, previdno, da verjetno je mogoče, ampak da oni dve spodaj, Ann ena in Ann dve, verjetno nista gledali dovolj pornografskih filmov. 
Mujo je prišel na dan še z drugo težko skrbjo: “Če so štirje moški v šotoru, kaj si potem tukaj mislijo o njih?” 
Pomiril sem ga: “Terasa toplih bratcev je tam na levo v

KAZALO

