Povečevanje števila maturantov splošne mature je bila v teh letih posledica vse večjega srednješolskega vpisovanja v gimnazije. 
Če se primerja prvo leto 1995, ko je maturo opravljalo 7.892 maturantov in deseto maturo 2004, ko je bilo maturantov že 2.326 več 10.218, to kaže na skoraj 30 odstotno absolutno povečanje števila. 
Tudi če se primerja tiste, ki so maturo uspešno opravili, gre za 26 odstotno povečanje. 
V statističnih podatkih za Slovenijo (Statistični letopisi) se ugotovi, da je bilo 19 let pred maturitetnim rokom 1995 v Sloveniji rojenih 30.339 otrok - leta 1976, in leta 1985 le 25.933 otrok, ki so bili leta 2004 stari 19 let in so (nekateri) opravljali maturo. 
Narejena je groba primerjava z rojstvi v RS in zaključki osnovne in srednje šole v RS; migracije in drugi učinki na številčnost populacije niso upoštevani V teh letih se je število rojenih otrok v določenem letu zmanjšalo za 4.406, kar predstavlja 15 % zmanjšanje oz. je bila zadnja populacija le 85 % tiste izpred 'desetih' let. 
V resnici pa se je delež maturantov splošne mature med vrstniki v generaciji v teh letih še bistveno povečal. 
Če je leta 1995 maturo ob koncu srednje šole opravil skoraj vsak četrti vrstnik, ima opravljeno maturo leta 2004 že vsak tretji vrstnik oz. se že približuje vsakemu drugemu. 
Relativno gledano se je delež maturantov med vrstniki ob koncu srednje šole povečal za 50 odstotkov. 

