Argument o homoseksualnosti

da bodo te oznake začrtale osnovne poteze debate o tem, kako naj se naša družba sooči z vprašanjem homoseksualnosti. 
Predstavljajo namreč najbolj izstopajoče poglede na vojno, ki divja v naši družbi; štiri osnovne odločitve, med katerimi bi morali izbrati. 
Upam si trditi, da so vse med njimi napačne. 
Najobičajnejše razumevanje homoseksualnosti je že od nekdaj privlačno preprosto. 
Gre za stališče, da je homoseksualnost odklon in da so homoseksualni akti odvratni. 
Homoseksualnost je razumljena kot bolezen in jo je potrebno zdraviti, homoseksualni akt (torej seksualna dejavnost dveh oseb istega spola) pa je prestopek, ki mora biti zakonsko sankcioniran in družba ga mora zavračati. 
Vsa človeška bitja so torej v svojem bistvu heteroseksualna, poskus spodkopavanja te osnovne identitete pa je zločin proti naravi sami. 
Zagovarjanje homoseksualnosti tako v resnici predstavlja napad na samo možnost obstoja civilizacije, ki jo predstavljata heteroseksualna zveza in njena družbena veljava, hkrati pa pervertira naravni načrt, ki je moškega in žensko postavil kot dva osnovna komplementarna dela univerzuma. 
Verjetno najbolj žalostno in neproduktivno značilnost aktualne debate o homoseksualnosti predstavlja enačenje vseh različic tega argumenta s fanatizmom. 
To preprosto ne drži. 
Pri sklicevanju na »naravo« najbolj prepričljiva oblika tega argumenta izhaja iz ene najstarejših miselnih tradicij Zahoda, ki je intuitivno še vedno nekako smiselna. 
Homoseksualnost skuša presojati s stališča heteroseksualne identitete kot tiste norme, ki ima nesporno veljavo v vseh družbah in civilizacijah, ki zajema večino človeštva in omogoča obstoj te civilizacije kot take. 
Ljudi, ujete v homoseksualno vedenje želijo najbolj humani predstavniki tega stališča konformirati v skladu s tem, kar razumejo kot njihovo naravno, resnično poslanstvo, ter jih ponovno vključiti v smiselno in konstruktivno človeško skupnost. 
Te predstavnike sem poimenoval »prohibicionisti« zato, ker je politika, ki izhaja iz tega stališča, v osnovi prohibicionistična, ne pa zato, ker bi jih skušal enačiti z zagovorniki prepovedi alkohola – čeprav je primerjava, kot bomo videli, pomenljiva. 
Prohibicionisti, vsaj tisti, ki so odločeni, da bodo konsistentni, želijo ozdraviti ali kaznovati ljudi, ki prakticirajo homoseksualne akte in zastrašiti tiste, ki jih morda mika zaiti v homoseksualno okolje. 
V ta namen običajno

tikulacija naravnega zakona, ki jo oblikuje Tomaž Akvinski, to usmeritev le spodbudi. 
O čem je ta doktrina govorila? 
V grobem je šlo za to, da je Akvinski univerzaliziral pojem posameznikove posebne narave. 
Izhajajoč iz Aristotelovega pojmovanja normativne narave je Akvinski sklepal, da imajo vsa človeška bitja v osnovi eno samo temeljno naravo in en sam naravni smoter. 
Tega lahko uzremo z opazovanjem narave ter s prizadevanjem po tem, da bi jo razumeli in jo postavili v širši kontekst krščanskega razodetja. 
Ta človeški smoter je bil neizmerno zapleten, spremljal pa ga je podroben in veličasten pogled na človeške vrline in na način, kako krščanska družba le-te lahko vzpodbuja in vključuje v dobro vseh svojih državljanov in za rešitev njihovih duš. 
Za Akvinskega spolnost nima najpomembnejše vloge, tako da ji ne gre namenjati preveč pozornosti. 
(Tako kot pri Pavlu in v Levitiku so tudi tu omembe homoseksualnosti zelo obrobne in redke.) 
Kljub temu pa se ji je vredno posvetiti. 
Za Akvinskega je spolnost vseh živih bitij vezana na prokreacijo. 
Z opazovanjem naravnega smotra spolnega akta, njegovega potenciala za stvaritev novega življenja, Akvinski odkrije neko normativno dejstvo. 
Ker spolno dejanje lahko proizvede novo življenje, Akvinski sklepa, da se to vedno tudi mora zgoditi. 
To je razlog, zaradi katerega spolnost sploh obstaja. 
To je naša usoda. 
Tako sta se prvič v zgodovini pojmovanji normalnega in normativnega zlili v eno; ne zaradi filozofske želje po razumevanju, kot pri Aristotelu, pač pa zaradi moralne želje po tem, da bi storili to, kar je prav, ter zaradi religioznega strahu pred posledicami napačnega ravnanja. 
Ta pogled vidi vsa človeška bitja kot po svoji naravi heteroseksualna, zatorej homoseksualni akti ne nasprotujejo le posameznikovi lastni naravi ali zakonu, temveč so v nasprotju z zakoni stvarstva. 
Pod okriljem Rimskokatoliške cerkve je ta pogled na homoseksualnost postal prevladujoč pogled večjega dela zahodne civilizacije in je neizogibno ozadje pravnega reda, ki odraža prohibicionistična stališča. 
Toda tudi v tem primeru se moramo soočiti z neizogibnim problemom: očitno niso vsi ljudje heteroseksualni po svoji naravi. 
Naravni zakon izhaja v prvi vrsti iz opazovanja narave. 
Pojav homoseksualnosti pa je stalnica celotne človeške in (kot so potrdili znanstveniki) na-

Homoseksualnost se je pokazala kot eden od obrazov seksualnosti, potem, ko je bila z izvajanja sodomije spuščena na nekakšno notranjo dvospolnost, na hermafroditizem duše. 
Sodomit je bil ponovno odpadnik, homoseksualec pa je postal vrsta… 
Mehanika oblasti, ki preganja vso to različnost, jo skuša odpraviti le tako, da ji daje analitično, vidno in stalno realnost: vtika jo v telesa, potiska pod vede ´ žnja, iz te različnosti dela načelo razvrščanja in razumljivosti, postavlja jo kot smisel obstoja in kot naravni red nereda.

Naravni red okvarjenosti. 
V frazi lahko kar slišimo posmeh, ki ga Foucault usmerja proti osrednjemu tomističnemu protislovju. 
Seveda Foucault v resnici ne izpostavlja protislovja. 
Gre le za to, da vidi poskus »osvoboditve« gejev kot le še eno obliko nadzora: tomistično šalo na rovaš njegovih nasprotnikov. 
Seksualna revolucija tako ni odgovor na represijo, ampak zgolj njen podaljšek. 
Celo seks sam, ta navidezno čista oblika osvoboditve, ne predstavlja izhoda. 
Ne obstaja namreč niti en trenutek ekstaze in niti iskrica samopreseganja, ki ju ta mašinerija moči ne bi nadzorovala. 
Kot to lepo opiše foucaultovec David Halperin: »Brez ideologije ni orgazma.« 
Ali pa v diskurzu samega Foucaulta:

prišli do tega, da svojo razumljivost sprašujemo po tistem, kar so toliko stoletij imeli za norost, celotnost svojega telesa po tistem, kar je bilo dolgo časa njegova stigma in nekakšna rana, svojo identiteto pa po tistem, kar se je dojemalo kot nejasen pritisk brez imena.« 
Toda tudi v Foucaultovi konceptualni jasnosti – tako kot v delih družbeno konstruktivističnih zgodovinarjev – je moč najti elemente, ki to jasnost čudno zamegljujejo. 
Tu zanesljivo izstopa zavedanje in priznavanje omejitev in nevarnosti, ki jih s seboj nosi poskus definiranja pojma »homoseksualnosti«. 
Ta termin lahko prikriva različne načrte, medikalizira kompleksno človeško dejavnost ali izkrivlja raznoliko izkustvo. 
Toda vse to še ne pomeni, da homoseksualne osebe, ne glede na to, kako so razumele same sebe, niso na neki način obstajale že pred pojavom tega termina, niti ne pomeni tega, da te osebe niso načrtovale življenj in uporov, še preden jih je Foucaultu uspelo definirati. 
Prav tako iz tega še ne sledi, da pod vsemi temi plastmi samorazumevanja in samokonstrukcije teh homoseksualnih življenj ni mogoče najti niti iskrice čisto razpoznavne strasti, zvestobe, izgube, humorja; ali da jih družbe, v katerih so živeli, občasno niso prepoznale kot nekaj drugačnega in resničnega. 
Na tem mestu se ne bom loteval vloge, ki sta jo v tej debati odigrali znanost in psihologija. 
Obe področji sta se veliko ukvarjali z analizo izvora homoseksualnosti. 
Obe področji tudi razpolagata s prepričljivimi dokazi za trditev, da se vsaj del homoseksualnosti pojavi tako zgodaj, da je nujno neprostovoljna (v freudovski analizi že v najzgodnjejših obdobjih razvoja) in nekatera zadnja znanstvena odkritja dokazujejo, da je celo genetsko določena. 
Čeprav ti dokazi niso brezprizivni, je vseeno mogoče trditi, da gre pri oblikovanju homoseksualne usmeritve skoraj vedno za kompleksno interakcijo narave in vzgoje, predispozicij in volje. 
Vendar foucaultovci menijo, da so taki prispevki v bistvu irelevantni. 
Tako znanost kot psihologija sta zgolj dva nova diskurza, naslednji pasti svobode, verigi, ki naj vkleneta človeškega duha uporništva. 
Podrejati se morata drugim imperativom. 
Z besedami Davida Helperina:

je. 
Ta prostor je lahko zgolj kulturna razpoka, gesta travestita, bežen objem prijatelja, mirno molčanje razumevajočih staršev. 
A med gesto in prostorom se nahaja možnost človeške svobode. 
Osrednje mesto te svobode zagotovo lahko predstavlja tudi ljubezen med dvema moškima ali dvema ženskama. 
Ljubezen namreč deluje na najosnovnejši ravni človeškega obstoja, saj lahko izniči razum in druga čustva; povzroči lahkomiselnost in neobčutljivost; vznikne na najbolj nenavadnih mestih in se izrazi na najbolj nenavadne načine. 
Toda prav to je snov, iz katere so stkana človeška življenja in prav iz nje vzniknejo družbe. 
Četudi je stlačena, upognjena ali zreducirana na en sam delec same sebe, je na koncu vedno svobodna pred svojimi zatiralci. 
Tu je potrebno iskati razloge, zaradi katerih totalitarne družbe napadajo družino: ker vedo, da absolutno moč lahko zagotovi le izničenje posamične človeške ljubezni in zvestobe. 
Nenavadno je, da liberacionisti pri vsej svoji prekomerni osredotočenosti do družbenih struktur še vedno verjamejo, da je absolutna oblast že osvojena. 
Foucault je torej, na kratko, premalo pozoren na trdoživost človeških bitij, odpornih tudi proti tistim konstruktom, ki resno omejujejo njihovo dejavnost. 
Brezzračnost njegovega univerzuma človeškim bitjem ne omogoča dihanja, čeprav je dihanje pogoj njihovega obstoja. 
Dandanes Foucaultovo videnje homoseksualcev kot ujetnikov še enega dušečega diskurza lahko zavrnemo že z enim samim bežnim pregledom rubrike »osebni stiki« v kateremkoli gejevskem časopisu. 
Seksualne ponudbe se pojavljajo na isti strani kot čisto romantične; »straight-acting« asi oglašujejo »možate zadnjice«; »pedri« (»queers«) iščejo »radikalne tetke« (»radical fearies«); »možje« (»husbands«) iščejo moške »žene« (»wifes«), »očki« (»daddies«) iščejo »sinove« (»sons«); »podrejeni« (»submissives«) iščejo »dominantne« (»dominants«); »bučke« (»butches«) iščejo »dame« (»femmes«). 
Še več, videti je, da večina oglaševalcev išče zgolj prijateljstvo, romanco ali ljubezen in navaja običajno litanijo športov, konjičkov in interesov. 
Kdorkoli, ki objavi kateregakoli izmed teh oglasov, mora vsaj na neki način samega sebe videti in razumeti kot »geja«, saj se tako označujejo že sami časopisi, v katerih objavljajo. 
Toda bodoči foucaultovski zgodovinar, ki bi prebiral ta gradiva, bi videl le te kategorije, ne pa samih ljudi.

Tu imamo opraviti z morda še konsistentneje konservativnim stališčem. 
Za razliko od Finnisa je Pattullo pripravljen vedenje prepričanih homoseksualcev prepustiti njim samim in si niti ne želi preveč, da bi na njihov račun naslavljal moralne obtožbe. 
Toda podobno kot Finnis tudi Pattullo svojo skrb namenja družbi kot celoti:

dejanskem stanju njegovega ljubezenskega življenja, o njegovih ali njenih spolnih praksah ali o nagnjenosti tega posameznika k taki ali drugačni zasebni praksi. 
Taka oseba je lahko samska ali poročena, frigidna ali promiskuitetna, aktivna privrženka sado-mazohizma ali devica. 
Ko homoseksualnost enkrat postane družbena opredelitev, podobno kot je to heteroseksualnost, se zgodi nekaj nenavadnega. 
Stara ločnica med javnim in zasebnim, na kateri temelji konservativna politika – ločnica, kjer so homoseksualci spolno občevali v zasebnosti, v javnosti pa to skrivali – izgine, vznikne pa nova razlika med javnim in zasebnim: razlika, kjer homoseksualci javno priznavajo, da so to, kar so, a zahtevajo zasebnost za to, kar zasebno v resnici počnejo. 
Taka drža pa konservativcem onemogoča, da bi iz javne opredelitve lahko karkoli sklepali o zasebnih dejanjih; prisili jih, da se držijo svojih lastnih načel. 
Tako izraženo identiteto morajo javno odobravati, svoja stališča o praksah, ki so z njo povezana (ali pa tudi ne), pa lahko izražajo le zasebno. 
V tem novem ozračju je, na kratko, konservativna politika nepovratno postavljena na glavo; počasi, a zanesljivo postaja njena neiskrenost vse bolj očitna. 
To seveda še ne pomeni, da v stari konservativni politiki ni več življenja. 
Povsem mogoče je, da bo trdoživost aidsa in getozirajočih sil v gejevskem gibanju privedla do ponovnega umika gejev v zasebnost in jih v muhastem procesu asimilacije potisnila nekaj korakov nazaj. 
Homoseksualci bi lahko imeli svojo lastno neiskrenost za bolj sprejemljivo kot neiskrenost drugih. 
In tudi družba nasploh bi nemara lahko začela homoseksualce obravnavati kot primerne grešne kozle za naraščajoče strahove, povezane z družino in stanjem družbe, kar bi homoseksualci spet lahko razumeli kot dodaten motiv za umik v samoto in sramoto. 
Debata o vlogi homoseksualcev v vojski je prepričljivo dokazala, da sta strah pred homoseksualci in njihovo zavračanje še vedno dve zelo močni in vplivni sili naše kulture. 
Toda prav tako verjetno bi se nam lahko zdelo, da bo to konservativcem omogočilo le začasen odlog njihovih težav. 
Obseg sprememb v zadnjih dvajsetih letih – že sama razlika med samozavestjo gej dvajset-in-nekaj-letnikov v šestdesetih in devetdesetih – nam dokazuje, da so na delu močnejše sile, sile, spodbujene z odprto kulturo in tržno družbo zahoda (ki jih, ironično, pogosto podpirajo konservativci). 
Konservativci, ki si želijo vzdrževati javno nasprotovanje

Chauncey, George, Gay New York: Gender, Urban Culture, and the Making of the Gay Male World 1890-1940, Basic Books, New York 1994. 
Congregation for the Propagation of the Doctrine of the Faith. 
The Vatican Declaration on Sexual Ethics. 
Ponatis v Origins, Catholic News Service Documentary Service 5, št. 31, 22. 1. 1976. 
--The Pastoral Care of Homosexual Persons, Origins, Catholic News Service Documentary Service 16, št. 22, 13. 11. 1986. 
Responding to Legislative Proposals on Discrimination Against Homosexuals, Origins, Catholic News Service Documentary Service 22, št. 10, 6. 8. 1992.

sprotnega diskurza, ki je spodbijal prevladujoče psihiatrične interpretacije homoseksualnosti, in z občutkom pripadnosti organizirani skupini se je lahko sprožil potencial za boj proti zatiranju. 
Politiko prvega vala gejevskega in lezbičnega gibanja v petdesetih in šestdesetih letih prejšnjega stoletja lahko označimo kot asimilacijsko politiko. 
Opirala se je na esencialistične predstave o seksualnosti; homoseksualci so rojeni kot homoseksualci in le družbena konstrukcija homoseksualca kot bolnika je tista, ki prek psihiatričnega in medicinskega diskurza ohranja družbeno stigmatizacijo homoseksualcev. 
Pomemben del argumentov, ki jih v pričujoči knjigi ponuja Sullivan, se zdijo v sozvočju s tovrstno interpretacijo. 
Čeprav Sullivan piše, da »niti morebitno odkritje nekakšnega 'gena' za homoseksualnost« ne bo pojasnilo homoseksualnosti, ker nekaj tako kompleksnega, kot je homoseksualnost, »skoraj zanesljivo določa več faktorjev« (str. 121), prohibicionistični argument, da je homoseksualnost izbira, vseeno preprosto zavrne s trditvijo, da to ni izbira. 
»Pri številnih živalskih vrstah« piše Sullivan, »in v skoraj vseh človeških kulturah je mogoče najti primerke, ki svojo usodo iščejo v spolnih in čustvenih zvezah, ki so heteroseksualnim na zunaj podobne, a se od njih kljub temu pomembno razlikujejo. 
S tem početjem pa ne spodkopavajo svoje lastne (ali občečloveške) narave, ampak jo izpolnjujejo na način, ki heteroseksualnosti ne le da ne zanika, marveč jo s svojo redko in očitno drugačnostjo pravzaprav časti.« 
(Str. 40–41.) 
Njegova pozicija je torej v marsičem esencialistična, in to je tisto, kar mu »zameri« celotna queerovska skupnost; namesto da bi zagovarjal legitimnost (homo)seksualnosti (tudi) kot izbire, se zdi, kot da ga lastna argumentacija avtomatično postavlja v pozicijo žrtve: glede svoje homoseksualnosti nisem imel izbire, zato me tudi ne morete in ne smete kaznovati. 
Še več: primat vaše heteroseksualnosti zaradi moje homoseksualnosti ni ogrožen. 
Problem te argumentacije, ki nastopa proti prohibicionistom, ni samo v neproblematizaciji družbenega razmerja moči med binarnima kategorijama homoseksualnost-heteroseksualnost, pač pa predvsem v implicitni prohibiciji: če bi lahko izbral, bi moral izbrati heteroseksualnost. 
A zdi se, da je težava bistveno globlje in je ne razreši preprosta izbira med prirojeno in pridobljeno. 
V popularnem diskurzu je namreč moč najti vrsto diskvalifikacij homoseksualnosti tudi v primerih, ko je ta ra-

Knjige zbirke Krt

