DVOJNE OZNAKE

Dovoljena teža na tej cesti je za štiriosno tovorno vozilo 32 ton, ti tovornjaki tehtajo tudi petdeset ton. 
Zagrožena kazen samo za en prekršek je pol milijona za podjetje, ta, ki smo ga ustavili nazadnje, je naredil več prekrškov. 
Poleg prevelike teže gre tu še za prepogosto vožnjo brez počitka, preobremenjenost in vožnjo ob sobotah in nedeljah. 
Pretežkim tovornjakom takoj odredimo raztovorjanje do dovoljene teže. 
Zdi se mi, da vozniki niso krivi, bodo pa potegnili kratko, saj jih silijo podjetja, ki očitno lovijo gradbene roke. 
Čudno je, da bo država za nekaj kilometrov avtoceste žrtvovala regionalno cesto, je povedal policist z generalne policijske uprave.

