Sicer pa je začetek drugega zasedanja Generalne skupščine OZN o otrocih, ki bi se moralo zgoditi že konec lanskega septembra, a je bilo prestavljeno zaradi terorističnih napadov na New York in Washington, tokrat zasenčil izraelsko-palestinski spor. 
Predstavniki arabskih držav so namreč zahtevali odgovor na vprašanje, koga na zasedanju lahko zastopa izraelska delegacija, in poudarili, da izraelske delegacije nikakor ne bi smeli obravnavati kot predstavnice otrok na zasedenih palestinskih ozemljih.

"Razlog za izbruh afere nam ni znan in o izvoru suma nimamo podatkov. 
Če naši delavci morebiti spregledajo dejstva, se to v podjetju hitro dokaže, zato je sprejemanje kakršnih koli podkupnin nesmiselno. 
Ves postopek homologacije je računalniško voden, vso dokumentacijo predložimo tudi ministrstvu za promet in zveze, občasno sodelujemo še z ministrstvom za notranje zadeve. 
Vsako v Slovenijo pripeljano vozilo je mogoče izslediti in podatke arhiviramo vse od leta 1993, ko je bilo podjetje ustanovljeno. 
Zato poudarjamo, da nismo del nikakršne kriminalne združbe," je včeraj povedal direktor podjetja mag. Robert Kogler.

