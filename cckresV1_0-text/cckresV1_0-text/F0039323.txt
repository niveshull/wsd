»V javnosti so bili danes komentirani nekateri naši odgovori in pojasnila, ki smo jih podali v zvezi s tem na zahtevo ministra za pravosodje. 
Prejšnji teden, v petek pozno popoldne, je bilo postavljeno vprašanje, ali je Okrožno državno tožilstvo v Ljubljani ravnalo v skladu s pristojnostmi in dejanskim stanjem in zahtevalo kazensko preiskavo zoper Janeza Janšo in politično stranko SDS. 
Danes smo zaznali v medijih izjave, da je okrožno državno tožilstvo v zvezi s tem sprejelo odločitve, da jih je sprejelo na hitro, prehitro in neutemeljeno. 
Nič takega ne drži in iz nobenega od naših odgovorov ne izhaja takšna trditev. 
Zato sem v zvezi s tem poslanskim vprašanjem ministru pojasnila:

Gre preprosto za to, da je v okviru vsakodnevnega dela tožilka na prošnjo policije ob predložitvi dokumentacije strokovno ocenila, da v tistem, kar ji je bilo zaenkrat prikazano, ne vidi storitve kaznivega dejanja. 
Na prošnjo policije je tožilka po predložitvi listin podala strokovno mnenje. 
Povsem jasno je, da o zadevi še ni bilo odločeno in da bo o zadevi odločeno, ko bo Okrožno državno tožilstvo v Ljubljani prejelo poročilo ali kazensko ovadbo. 
To so preprosta dejstva.

