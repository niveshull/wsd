Sredstva, dobljena z nadomestili, se lahko uporabijo samo za namene urejanja stavbnih zemljišč v občini, za namene varstva okolja in za namene neprofitne stanovanjske gradnje.

79. člen se spremeni tako, da se glasi: "Z denarno kaznijo najmanj 1.000.000 tolarjev se kaznuje za gospodarski prestopek pravna oseba, ki: 1. kot investitor, načrtovalec ali izvajalec gradbenih ali drugih del posega v prostor na način iz 73. in 75. člena; 2. kot zavezanec na podlagi odločbe iz 73. in 75. člena ne opravi odrejenih dejanj ali ne opusti v njej določenih ravnanj; 3. kot investitor, načrtovalec ali izvajalec gradbenih ali drugih del ali kot pogodbena stranka stori dejanje iz pete ali sedme alinee prvega odstavka 76.c člena ali sklene pravni posel iz drugega odstavka 76.c člena; 4. ki krši prepoved priključitve na komunalne objekte in druge naprave ter druga infrastrukturna omrežja iz prve alinee prvega odstavka 76.c člena ali izda dovoljenje ali soglasje za takšno priključitev ali sklene pogodbo v zvezi z njo; 5. opravi zakoličenje objekta, dela objekta ali drugega posega v prostor brez ali v nasprotju z lokacijskim dovoljenjem ali brez soglasja za urejanje prostora pristojnega upravnega organa (63. člen); 6. izdeluje strokovne podlage za pripravo in sprejem prostorskih izvedbenih aktov ali izdeluje investicijsko tehnično dokumentacijo, pa za ta dela ni registrirana (69. člen).

Vloga iz prejšnjega odstavka mora poleg podatkov iz 67. člena zakona o splošnem upravnem postopku vsebovati tudi podatke o namenu, legi, velikosti, zmogljivosti, komunalnih priključkih in funkciji nedovoljenega posega v prostor, številko parcele zemljišča, kopijo katastrskega načrta zemljišča in skico.

