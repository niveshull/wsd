Kratka pripovedna proza

Mogoče vede mogoče nevede je Foerster pod naslovom "dekadenca" povzel značilnosti duhovnih in slogovnih smeri estetik in poetik, ki sicer segajo druga v drugo, vendar se obenem tudi razlikujejo. 

Skratka, modernisti so si izdelali jasne literarnoumetniške ordinate v sodobnost, v preteklost in še v narodno pesem.

Članek Moderno kritično stališče (LZ 1897) Frana Ellerja, v katerem ta opisuje "objektivni realizem" in se ogiba izraza naturalizem, je poleg drugih izzval Frana Finžgarja, da je v eseju Kaj bi bilo vzrok moderni novi struji pa P. L. Coloma in njegov realizem (KO 1899) razložil, kaj je "pravi realizem". 
Potem ko je zavrnil naturalistično estetiko, ker ponižuje umetnost v "deklo oči in čutnosti", v "umotvor brez duha", brez "visokih idej" in jo potaplja v ateizem, in potem ko je zavrnil tudi dekadente, ker sejejo obup, dvom, naveličanost, sanjavost in kot subjektivisti opisujejo "patološke izjeme" in delajo značaje, ki jih "v resnici ni", je predložil recept za pravi realizem. 
Pravi realist opisuje krepost in tudi zlo, vendar ga opisuje tako, da navduši "za dobro, lepo in blago", zbuja "stud nad grdim, pa ljubezen do lepega". 
Cilj pravega realista je utrjevati človeka v blagem in plemenitem. 
"Slika naj se življenje, kakor je v resnici," a vse grdo je zatirati, ne pa olepiti "z zlato peno". 
Glede na tendenco, ki jo je enačil z umetniško idejo, je ločil pisatelje na idealiste in na materialiste, "filozofično neresnični" materialistični nazor od "čiste in cele filozofične resnice" krščanskega idealizma. 
Polno umetniško vrednost in resničnost je priznaval samo leposlovnemu delu s krščansko tendenco (Zofka Kveder, Iz naših krajev, DS 1903).

Dogajalni prostor, na katerem se odvijajo zgodbe epskih oseb in ki določa njihovo čustvovanje, mišljenje in dejanje, je klanec. 
Že prvi opis tega neprijaznega prostora je dramatičen, pripovedovalec primerja kamnito pokrajino z "velikanskim pokopališčem", na katerem propadajo tudi "svetle hiše", še bolj pa bijejo na njem ponižujoč boj z revščino "slabotni in obupani", "naplavljenci, ... ki jih je vrglo življenje prek praga", propadli tržani, obrtniki in kmetje. 
V kočah ječijo bolniki, "razcapani in suhi ljudje", "otroci imajo starikave obraze". 
Ko uničuje njihove sanje in ideale, rojeva klanec hlapčevske duše in fataliste. 
V zadnjem poglavju romana je klanec prebivališče in življenjska določnica slovenskega naroda. 
Klanški pesimist Lojze, ki se je v mladosti namenil, da ga prerodi, nemočen ugotavlja, da naj bo kdo še tako "vesel in razposajen, lahko si pridobi bogastva – v svojem srcu ostane hlapec, v vsem svojem nehanju. 
Na klancu je bil rojen in nihče mu ne izbriše tega pečata."

Bivati na stvarnem klancu in prostoru, obenem pa hrepeneti onstran njega, je tudi zanesljiva podlaga za dvojno-enojni literarni stil, za realističnega in za simbolističnega. 
Je bil Cankar pripravljen za združevanje realističnega in simbolističnega sloga? 

V pismih Kraigherju in Kvedrovi je napovedal realistično podobo klanškega življenja ali stvari, ki jih je "videl dobro". 
Pričakovati je bilo realistični roman. 
Toda v Epilogu k Vinjetam (1899) je zapisal, da v prozi noče biti objektivistični popisovalec človeka in stvari. 
To sicer ne pomeni, da se je odpovedal človeku in stvarem, kakor so, ali da se je odpovedal modelu; pomeni le, da je hotel obseči ves model, tudi njegovo "dušo", in če potrebno, ob njem še svojo dušo. 
"Kos življenja" je hotel gledati dialektično ali kakor je zapisal: "sedanjost je stala pred mano v jasnem soglasju z davno minulimi časi in s krasno prihodnostjo". 
Dialektični pogled na literarno osebo mu je zagotavljal simultanost dveh časov in prostorov: "model" lahko živi v svojih naravnih, neposrednih razmerjih in položajih družine, družbe, neposrednega "klanca", potrjuje se s stvarnimi dialogi in dejanji, govori o kruhu, delu, o vsakdanjih stvareh; obenem pa si ustvarja domišljijska, lepotna razmerja onstran strmega hriba v drugih časih, z nasanjanimi, humanimi ljudmi, zagleda se popolnoma srečnega onstran zlega.

Pogovorni jezik je intelektualski in ustreza pogovornim temam (umetnost, znanost). 
V dialogu o klasični in moderni drami brani pripovedovalec red, Fritz pa kaos, druga na drugo trčita dve zavesti, dve ideji, in junaka ju razrešujeta tako, da vztrajata vsak na svojem bregu, drug drugega hočeta razorožiti, s protivprašanji umsko premagati. 
Ker dialog izbruhne iz njiju kot "stoglava strast izpraševanja", ni hladno umovalski, ampak je čustveno napet in dramatičen. 
Tak, dialektično napet in strasten pogovor je pomemben nosilec romaneskne zgradbe in stilno podrejen volji, ki hoče dokazati neko vrednost ali pa resnico. 
Ko logično vprašuje in odgovarja, gradi sugestivne stavčne enote; te so velikokrat hipotaktične in nabite z miselno snovjo, vendar so zaradi pomenske jasnosti in učinkovitih pomenskih zaporedij tudi poetične.

V romanu je več leposlovnih motivov, ki ga arhaizirajo in povezujejo z drugo sorodno evropsko literaturo. 
Nravni razkroj v Bizancu je podoben razkroju rimskega imperija v Sienkiewiczevem romanu Quo vadis pa tudi razkroju meščanstva v Colomovih Lapalijah. 
Motiv, kako Sloveni rešujejo ugrabljeno lepotico Ljubinico, spominja na Iliado. 
Poleg odlomka iz Justinianovega zakonika srečujemo v romanu tudi Irenine stavke iz hebrejske psalmistike. 
Klasično izobraženi Grk Epafrodit pa navaja Evripidov verz. 
Številni so arhaični motivi ljudskih junaških pesmi, Radovan npr. poje pesem o sončni roži sredi stepe. 
Jezikovni arhaizmi in leposlovne reminiscence estetske narave romana kajpada ne motijo, prvi ji dajejo celo nadih starinstva. 
Kar pa ta roman ohranja, je predvsem svobodna pesniška domišljija, ki se preveč ne meni za psihološko vzročnost in postavlja osebe brez težav zdaj v ječo, nato v svobodo. 
To je tista romantična neomejljivost, ki ponekod nagiba že v fantastiko. 
Ohranja ga tudi živahno pripovedovanje in bogat, tematsko in osebno ustrezen jezik, ki živo slika bizantinsko taberno, Justinianovo pravno in etično zamišljenost, Radovanovo dobrodušno vsepričujočnost, Iztokovo govorno moč, Tunjuševo zlobno in navihano spletkarstvo ter Teodorino nebrzdano in nevarno erotično in vladarsko igro. 
In še dve lastnosti ohranjata ta roman: zanosen boj za svobodo in slikovito govoreča davnina, ki razpoloženjsko enotno dihata v sedanjost.

Gadje gnezdo spada med tista daljša pripovedna besedila, ki v prvih dveh desetletjih nadaljujejo Cankarjev model, po katerem je slovenska socialna usoda obenem tudi nacionalna ter nacionalna obenem tudi socialna. 
Gadje gnezdo in roman Na klancu sta pognala iz istega navdiha, iz socialne in nacionalne ogroženosti slovenstva. 
Oba sta nesporen dokument, da je tedanji slovenski socialni roman tudi nacionalno aktualni roman.

Slovenski knjižni jezik doživi v tem času kakovostno prenovo. 
Izvedla sta jo Ivan Cankar in Oton Župančič. 
Anton Breznik je Cankarja imenoval "veliki reformator v slovenskem umetnostnem jeziku ... 
Isto reformo, ki jo je vršil idejno, je vršil tudi v jeziku," naslonil se je na živ jezik, pisal žive sloveniške oblike in ko je "enkrat dognal slovensko besedo, mu ni nikdar več spodrsnilo v izposojenko". 
Ves čas je pisal namesto "zločinec" hudodelec in ustrezne izpeljanke, namesto "osvete" maščevanje, namesto "bodočnost" prihodnost, za "razliko" razloček, za "točnost" natančnost itd. 
Župančič je med pesniki pomenil enako jezikovno normo in sugestijo kot Cankar med pripovedniki. 
O tem govori pojav, da so mlajši po vrsti podlegali njegovemu verzu, besednim zvezam, primerjalnemu postopku, izrazju itn. 
Razprožil je nesluteno bogastvo besedja in ga znal povezati v privlačne oblike. 
Besede je črpal iz pesniške tradicije in ljudskega pesništva, iz narečij, posebej iz belokranjskega, in seveda iz lastnega besedotvornega daru. 

Kot oblikovalec je menil, da mora pesnik v trenutku umetniškega dejanja stati visoko nad čustvom, pa naj bo še tako burno in tragično. 
Če ob tem upoštevamo še njegovo definicijo psihološkega pogoja, po katerem morajo razum, čustvo, domišljija in spomin v trenutku oblikovanja pesemskega motiva igrati skladno, enakovredno igro, potem ni težko spoznati, da je bil Kette klasik oziroma tradicionalist v literarni estetiki v času dekadenčne nervoze, impresionističnih hipnosti, trenutkov in "temnega" simboličnega izražanja. 
Rad je pisal sonete in gazele. 
Sonet pa zanj ni bil nedotakljiva oblika, ampak ga je v duhu sodobnih poetik in ritmičnega hotenja dobe moderniziral. 
Tuintam je še napisal prolog, prispodobo in jo v tercetah subjektivizial (Tantal trpi), simetrično razdelil snov in idejo, tudi je tercetni del kdaj uvedel s čustveno sklepalnim veznikom "Tako" (Tihe noči, V), spet drugje ga je odprl z evokativnim vprašanjem (Ko na večer). 
V duhu tedanjega kompozicijskega občutja pa je kvartinski in tercetni del večkrat povezal z enjambementom. 
Tudi sicer je sonet ritmično odmikal od tradicionalnega verza, uporabljal daljšo stopico, združeval enako intonirani krajšo in daljšo, pisal tudi trizložno rimo, klasični red pa odpravil tudi s poljubnim zaporedjem rim. Z odmikom od klasične sonetne oblike je Kette napravil vsaj tako pomembno potezo proti formalistični poetiki kot s kratko impresionistično pesemsko obliko, hkrati pa tolikanj vplivno potezo, da svobodno ravnanje s sonetom v slovenski poeziji XX. stoletja poslej ni bilo več prestopek. 

In vendar pesimizem ni temeljna določnica njegovega nazora. 
Temeljno ga določa njegova vključenost v areno slovenskega življenja, določa ga spontano priznavanje historičnega materializma in razvoja. 
Ta določnica je potrjena od Epiloga k Vinjetam (1899) do Očiščenja in pomlajenja (1918).

Poleg motivov skrajnega obupa in že kar grotesknega zanikanja in razvrednotenja ljubezni kot gole, prostaške mučiteljice, srečujemo pri tem pesniku že od leta 1908 tudi nasprotno misel in interpretacijo. 
Tega leta je smrt vrednotil kot veličasten vesoljski in življenjski pojav (Mors victrix), vzporedno pa omejil surovost ženske in ji priznal zmožnost tudi za tragično občutje (Rosna kaplja, Pisma), več, nenadoma si je zaželel darovati se ji tudi v smrti (Rožni grm). 
V naslednjih letih je motiv samoizročanja stopnjeval v eno od bistvenih potez ljubezenske izpovedi, stopnjeval do stopnje, na kateri se je romantično izničil, se z žensko poenotil z desubjektivizacijo ("Vzemi me, ah, vzemi, da ne bom več jaz, da boš samo ti", V tvojih rokah, 1914). 
Že Josip Vidmar je v eseju o Gradnikovi poeziji zapisal (Uvod v Svetle samote, 1932), da je samoizročanje v njej čustveno-idejni element ženske lirike. 
Ta element je v nekaj pesmih in ciklih zares vidno razmejil od moške ljubezni. 
Medtem ko tudi mračno-fantastična skupina pesmi kaže, da pesnik tudi moški tip ljubezni razume in izpoveduje kot dejavnost in iskanje, pa žensko ljubezen ves čas tolmači kot pričakovanje in razdejanje, kot vdanost in pasivnost. 
Pričakovanje je v pesmi Oblaku poudarjeno z besedami: "... da v gromu razdvojiš se, bi hotela, in se razpustiš na gozd, ki šumeč te že čaka", je smerni motiv in temeljno razpoloženje pa je tudi v pesmih Besede iz groba, Pisma in De profundis. 
V zadnjem ciklu je ljubezen brezmejno samoizročanje, je socialno čustvo. 
Ta cikel pomeni tudi pesnikovo notranje pomirjenje, mrtva ljubica mu več ne grozi, doživlja jo kot svetel spomin ("sem le zate svetel plamen").

Eros-thanatos in pot "v mrak iz mraka", kakor je imenoval svojo ljubezensko dramo, ter nazorska presoja življenja in sveta pa niso njegove edine pesniške teme. 
Rojen v Brdih, na stikališču dveh narodov in kultur, od katerih je italijanski postajal gospodarsko agresiven in nacionalističen, je Gradnik zavzeto izpovedoval tudi socialno stisko in nacionalno ogroženost. 
Kakor je razlepotil ljubezen, tako je brez utvar zajel tudi socialne in narodnostne težave, jih upesnil kritično in elegično (November, Mati, Češnje, Pesem kolona, Grozdja girlande) ter pozival k narodnostnemu odporu (Istrska elegija, Riva degli Sciavoni). 
Slovensko obsoško hišo je v hvalnici povzdignil v obredni predmet ter svojo prizadetost in ogorčenost nazadnje strnil v pesmih, kakor sta Knežji kamen in cikel Tolminski punt in kakor so rabske balade, v katere je vrisal trpljenje kot kričeče znamenje okupatorjevega hudodelstva nad Slovenci.

RUDOLF MAISTER (1874–1934) je izdal dve zbirki pesmi, Poezije (1904) in Kitica mojih (1929), prvo z naslovom tedanje klasicistične navade, drugo z naslovom skoroda ljudskega pesnika, obe kot častnik, kar se je prvič zgodilo v zgodovini slovenskega pesništva. 
Je pesnik ljubezni, pokrajine in domovine, lirik in včasih "objektivni" oblikovalec snovi.

Potem ko je leta 1919 prevedel Bese in v članku Revolucijski epos Dostojevskega (SN 1919) prevod motiviral tudi ideološko, je izdal tudi roman Višnjeva repatica (1920), pač nekoliko preobsežno satirično delo o zlaganem malomeščanskem rodoljubju, omahljivem uradništvu in razuzdanem izobraženstvu, ki ni bilo sposobno razviti čvrstega naroda. 
Pripovedovalec odkriva antijunake s pomočjo nepoznanega tujca iz menda cesarskega rodu, ki pa je v resnici pustolovec z vtetovirano višnjevo repatico. 
Sledili so povest Pravica kladiva (1926), satirične novele Oblodovci (1926) in roman Hilarij Pernat (1927). 
Pravica kladiva je pripoved nacionalista, ki uporablja modne politične krilatice "jugoslovenstvo", "edinstvo naroda in podobne, obenem pa narodni narodni radikalist in slovanofil zamerja ruskim boljševikom, ker "so prodali njeno (tj. Rusije) čast za sramotni mir" v Brest-Litowsku.

Kot slovanofil in oficir je leta 1915 s svojim vojaškim oddelkom stopil na rusko stran in tovarišem, ki so padli v Dobrudži napisal Črnomorsko sonato. 
V zadnjem delu trodelne kompozicije zašumijo grobovi v eno najlepših in narodno diskretnih podob slovenske vojne in domovinske lirike: "Ponoči pa zbude se sanje / in pohite na morski breg, / kjer voda iz domačih rek / v srebrnih strugah pada nanje."

Napisal je biografski roman o Franu Levstiku Zadnja pravda (1934), njegovi prevodi Bezruča, Sofokleja, Goetheja, Strindberga in drugih so estetsko pomanjkljivi.

Podobne misli o tej dramatiki je srečati v članku Ekspresionizem na odru (Maska 1920/21) Silvestra Škerla o knjigi Expressionismus in Drama (1920) Manfreda Schneiderja. 
Na koncu izvlečka je naštetih nekaj ekspresionističnih dram in njihovih avtorjev.

Tina je razgiban, krčevito oblikovan lik. 
S težkim telesom se spopada s pokrajino in daljavo, nobenega giba ne napravi mirno. 
Samo enkrat "vstane na cesto", pa že to je napeto, sunkovito dejanje. 
Drugič se "vrže kvišku", "vstane burno", "plane na pot" in podobno. 
Svoje telo še komaj nosi in obvladuje in ga suva v daljavo. 
Iracionalno telesno stanje nazorno slika podoba: "... omahovala je in se lovila z rokami za daljnim, ki je vstajalo pred njo iz ravni, sivo, strašeče". 
Iracionalni subjekti ji spodjedajo telesno moč, še zlasti po objemu ženinovega mrtvega telesa; neobvladljiva iracionalna moč podivja v trenutku, ko osamljena sredi pokrajine postaja mati. 
Duševno in telesno onemogla se v živo sreča s krščansko Marijo in se z obliko racionalnega, logičnega govora/pogovora pokesa za "greh", ker je postala nezakonska mati. 
Pogovor je z logičnega in estetskega stališča prisiljen, nazorsko tendenčen, kar ne bi bil, če bi ga pripovedovalec uredil po načelu kaotičnega toka zavesti.

Zaradi obilice Verinih "doživetih" in izmišljenih prizorov je ljubezenski spopad razčlenjen na sedemintrideset postaj, poglavij, ki s svojo številnostjo opozarjajo, da bi jih moglo biti še več ali pa tudi manj. 
V "Izbranem delu II (1952)" je avtor izpustil nekdanje dvaintrideseto poglavje, "ker se mu ni zdelo dovolj utemeljeno", tj. psihološko neustrezno izdelano. 
Zgodba o Verinih mukah ima tudi pripovedovalčev okvir, njegovo uvodno in sklepno moralno presojo, da je Verinega blodenja in morilstva sokrivo okolje, so krive obrekljive prisluškovalke. 
Dogajalni prostor psihološke zgoščenke je omejen na večstanovanjsko hišo. 
V njem ni prostora za opis interiera, še manj ga je za pokrajinske paralelizme.

Gosenica (1936) Cirila Kosmača je avtobiografska novela z motivom boja med drevesno mladiko in gosenico in z vzporednim motivom jetnikovega soočanja s čuvaji fašistične oblasti. 
Soočenje in dogodek v naravi sta podlaga tudi za filozofski razmislek "o silah in o življenju", o tem, kaj je biti, kaj pomeni živeti. 
Motiv v naravi je pradoločnica življenja in tudi odgovora, kaj je biti: biti pomeni bojevati se za obstanek. 
Bojevati se je "naravna postava" in obvelja pred vsemi človeškimi postavami, s katerimi jo hočemo omejiti ali celo prepovedati. 
Obe zgodbi estetsko učinkovito ponazarjata spoznanje in sporočilo prvoosebnega pripovedovalca, da živeti pomeni biti "v vozlu ..., v katerem življenje žre življenje: živali rastline, ljudje živlali in še sami med sabo".

Pravljica. 
Med vojnama označuje pravljice močna socialna ideja. 
Ivan Vuk je objavil knjigo Pravljice Iztoka (1923). 
V Stolpu ene misli označuje "babilonski stolp" drugače kot biblija: ne gre za graditelje, ki so menda hoteli biti Bogu enaki, ampak za človeško skupnost, ki je lahko vsemogočna, če se združi za etično, humano misel. 
"Stolp" je združitveni simbol vseh, ki trpijo, in simbol človeka, ki hoče strmoglaviti "ljubosumne bogove" oziroma samozavestne gospodarje: "... vse ljudstvo je kot en človek pripravljeno, da strmoglavi bogove s prestolov ... 
Nad njimi hoče gospodariti." 
Za priliko, parabolo je izbral zgodbo o kralju, ki je imel hčer Resnico – nezakonsko hči iz ljudstva – in zakonsko hči Laž. 
Svetniki so ga prisilili, da je ustoličil Laž. 
Ta je zidarje naščuvala drugega proti drugemu, zasejala individualizem in oblastihlepnost, pa niso več zidali skupnosti. 
Ljudi je razdružila, posameznika ponižala. 
Sklep pravljice pravi, da je stolp nujno dozidati in ko bo pozidan, bo "konec bogov in začetek gospodarstva Človeka ..."

Romaneskni Matija Zamejec da veliko na ugled, čast, "moštvo rodu", na njegov simbol, tj. na pošteno mesarico. 
Ta mu velja za "grb našega dela in naše pravičnosti". 
Vzpon rodu iz vaškega proletariata ni bil lahek, skladen, ne zmerom časten; nekateri so omagali, drugi so vztrajali, a so duševno zbolevali. 
Matijeva sestra Zeba pripoveduje o "črnih plamenih strasti rodu": očeta je razmesaril bik, bratu Antonu je znorela hči, pa se je vrgel pod vlak; brat Luka je zapravil svoje imetje in se v zgodbi pogubno zapleta z gostilničarko Maro. 
Matija poskuša nadaljevati ugled in čast rodu, pa je obseden s hudičem in se razburi do blaznosti. 
Med strašne Zamejce siloma vdre pohlepni Hostar, njegov Rok se oženi z Zamejčevo Marijo, ki je edina duševno uravnovešena.

Kruh in kri sta simbola in vsebina človeka in človeštva, Zamejci so z njima naravnost obsedeni. 
Ene zato uniči ljubezen, druge napravi krute in morilce strast po imetju. 
Včasih so med seboj le snovna bitja, zagrabi jih požar strasti, da se zagrizejo drug v drugega in se davijo. 
Bolni Rok se zagrize v Marijo, Luka davi Svedrača. 
Zamaknejo se tudi v zaumni svet, v dozdevne skrivnostne moči in znamenja svoje vnaprej določene čudne bitnosti. 
Zeba veruje v navzočnost in moč duhov, pripoveduje o "krvavem križu otročnic", o "zlatih plamenih" svetega duha, ki s čudežno močjo sveti v nečakinji Mariji. 
Pripovedujejo o svojih sanjskih prividih, o fantastičnih prizorih, Marija je zgrožena zaradi svojega sanjskega motiva "Ogenj je segal od zemlje do nebes. 
Moj bog, ta strašna sekira na nebu. 
Nad menoj in nad otrokom." 
Napol blazni Rok veruje v čudodelnost svetega Roka, ki menda ozdravi duševno in telesno bolne; v smrtni agoniji pa zagleda hudiča. 
Matijo obseda skorajšnji prihod smrti, prikazal se mu je namreč mrtvi oče v zmrazljivi podobi: "Sredi prsi je viselo na eni sami žili raztrgano srce ... 
'Sin, glej, kaj so mi storili'".

Kaj je ostalo od obeh odlomkov v romanu Novo mesto, ki seveda ni izhajal v Zvonu leta 1925, ampak šele leta 1930? 
Pravzaprav nič, zlasti pa je Jarc opustil pregeljansko preekspresivno stiliziranje, pa vizionarno metaforiziranje, izstopil je iz tematike in sloga sredine dvajsetih let.

V jamniški govor in leksiko vdira govorno raznoličje dobe, ideološke, pravniške, uradniške in druge (socialist, komunist, kriza). 
Jamničani prežijo zlasti na besede in fraze, kot so banka, država in "višje koristi", saj ob teh in drugih "tujih besedah" slutijo potajeno sovražno gospodarsko moč. 
Ob njih se sprenevedajo in pomensko prevračajo, jih na videz ne razumejo, v resnici pa vedo, da se za uradniškim, pravniškim, političnim in kanoniziranim državnim jezikom zmerom skriva prevara.

Kdo v "Povesti" uresničuje napovedane vrednote in kako jih uresničuje?

Farsa Dogodek v mestu Gogi (1930) Slavka Gruma spada med estetsko vrhunsko dramatiko. 
Farsne osebe oblikujeta dva akcijska motiva, "id" in "superego", podzavestno in mestna, družbena utesnjenost.

Osebni in bolj miselni cikel zbirke je estetsko manj učinkovit. 
Gre za pesmi srda, jeze, premišljevanja o "revoluciji" in prihodnosti, za romantično razdvojenost med stvarnostjo in idealom. 
Izraz revolucija ima v teh pesmih bolj duhoven pomen, enako drugi prividi, ki so vezani nanj. 
Uporno zastavljene motive pesnik omejuje s priporočilom pomirjenja in bratstva, saj "Pravice" ni mogoče dobiti z nasilnim družbenim prevratom, zagotavljata jo le "srce in ljubezen" (Vstajenje). 
Seliškarjevo miroljubno stojišče, njegova vera v evolucijo in samodejno zmago dobrega sta še posebej jasno povedana v Pesmi revolucionarjev. 
Njihova pesem ni rušilna, ampak miroljubna: "... svečeniki smo mi, / miru in ljubezni, / prostih ljudi in / popolnih ljudi".

Po Liriki je še naprej opeval glavna eksistencialna motiva, še naprej mu je pesem poganjala iz občutka, da se bo v naravi odrešil strupenega umovanja (V polju), hkrati pa se je v Tercinah o življenju in umetnosti še odločneje vraščal v skupnost: "Ne stoj, molče naloži breme nase ... / Spoznal si, da si le občestva del, / ne beži kot puščavci prejšnje čase."

V Liriki je dokončno odpravil svoj ekspresionizem, tudi v "zunanji" obliki pesmi je postal klasik (od petindvajsetih pesmi je šestnajst sonetov). 
Prejšnji razkošni metaforik, pisec prostih oblik, je zdaj skrbno ekonomiziral izraz in obliko lirskega motiva. 
Postal je skopobeseden, zlasti v pesmih po tretji zbirki in hotel učinkovati z asketično, zmanjkujočo besedo. 
Prejšnja iterativnost se je umaknila tehniki, ki besede v isti pesmi ne mara ponoviti. 
Ob zgoščenem izrazu je skrbel tudi za melodiozni in rimani verz.

JOŽE PAHOR (1888Ȕ1964) je bil pripovednik, dramatik in mladinski pisatelj ter urednik več časopisov, tudi Učiteljskega lista. 
Objavil je štiri romane in nekaj dram.

Roman Medvladje (1923) je poimenoval "socialen roman". 
Opisuje socialna nasprotja in moralne težave v času narodne negotovosti, v medvladju na Goriškem in Tržaškem pred rapalsko pogodbo. 
Epski junak Slak je bolj deklarativen socialist kot uporni voditelj. 
Povedati zna, da sta delavec in tovarnar socialna nasprotnika, poudarja, da "je brezno med vami in nami", dalje pa ne gre. 
Tudi tovarnar Rojnik je miroljuben, je nekakšen oblomovec in se kesa, da je odstavil delavca, ki je moral zato na fronto. 
Rojnik učinkuje kot spokornik in idealni kapitalist. 
Za zgodovinski roman Serenissima (LZ 1928/29) je Pahor vzel snov iz beneške republike. 
Junak je romantični Slovan, zaljubljen v spletkarstko Benečanko, služi benečanski držabi kot nekakšen junak klasicistične državotvorne drame. 
Noče vohuniti, je nraven, zvest, s silnim "čutom dolžnosti". 
Z benečanskimi spletkarji in nasilneži se bojuje za "novo, resnično ljudovlado", dokler ga ne ubije spletkarska roka. 
Pahor je junaškega idealista opisal najbrž zato, da bi spodbudil odpor proti italijanskemu fašizmu, ki je segal po zahodni Sloveniji. 
Toda temeljni piščev namen odriva ljubezenski zgodbeni lok precej na stranski tir. 
Snov romana Matija Gorjan (1940) je dolenjski kmečki upor iz let 1514/15. 
Junak množico sicer razvname, vendar je bolj maščevalec kot učinkoviti uporniški voditelj; več se ukvarja s seboj kot z družbeno voljo in obvisi med plemkinjo in kmetico. 
Pahor je tedaj razmišljal tudi o biografskem romanu o Josipu Jurčiču, napisal pa ga je po vojni. 

Nravno razpuščenost in gmotni pohlep je srečati v romanu V zablodah (1929). 
Ženska je tu bovaryjevsko osamljena, narcistično zagledana v lastno telo, moški so ciniki, uživaštvo prekrivajo z lepotnim pajčolanom; zdaj so lepočutniki, takoj nato le še čutneži in pohlepneži. 
Rešujejo se tudi s samomorom. 
Presegata jih le idealista Možina, ki veruje v Boga, in ponižna vlačuga Pavla, ki tudi veruje vanj. 
Modrujeta o dušah, ki se iščejo, dokler se ne najdejo. 
Pohlepnost, brezčustvenost, čutne delirije pa tragično osamljenost sredi surovih meščanskih materialističnih odnosov vsebujeta tudi zgodbi Gospodična Irma (1930) in Človek brez krinke (1934).

Leta 1929 je izdal roman Človek mrtvaških lobanj, “kroniko raztrganih duš” ali zgodbo o svoji in svoje generacije čustveni in duhovni tesnobi in svojem nazorskem razvoju iz tolstojanca do marksista. 
Izvajalci kraljeve šestojanuarske diktature so roman zaplenili in sežgali, češ da je nenraven, bogokleten, komunističen. 
Tedaj je pisal tudi krajšo prozo in novele, kot sta Balada o Lenčki in Povest o konju, v stilu še z veliko ekspresivnega zanosa in epitetoneze. 
V novelah Kalvarija za vasjo (1932) in Micka Šafarička (1935) je slog že stvaren, pripovedni tok umirjen in zgoščen v duhu realističnega izbora in označevanja. 
Izdelana je stvarna podoba naravne močne ženske in nezakonske matere ter njenega spopada z bogatim “Amerikancem” in z občinskimi možmi gruntarji. 
Te avtor karikira, zato da jasneje pokaže sistem in človeka, ki se poganja le za bogastvom, ustvarjalnega revnega človeka pa uničuje.

Sprva je pesnil v krogu katoliških ekspresionistov, a ga je že od začetka motila bivanjska groza in praznota. 
Leta 1922 si zanju najde podobo “Mi smo žejni vodnjaki / v zapuščenih dolinah suše” (Prečute noči), poudarja turobna občutja, njegov lirski subjekt zamahuje v prazen prostor in se znajde na mejah blaznosti, je sredi kamnite pokrajine s skrivenčenimi drevesi, v prostorih, kjer “tesnoba vzihteva” in se življenje duši (Vihar, Netopirji, 1922). 
Groza in strah se mu preoblikujeta v svetovnonazorsko reakcijo, ki se ujema z mislijo srednjeevropskega ekspresionizma: da je povojni čas posameznika utesnil, zamejil v enkratno obliko jaza in telesa, da je kot duhovno bitje čisto sam, da je pot iz katastrofalne osamljenosti, praznote iz krik-položaja le ena: združitev z mitom ali metafizična sinteza. 
Ta misel je tedaj domača Rilkeju, Werflu in Traklu. 
Werfla Vodušek dobro pozna, njegovo pesem Dobri človek prevede za Križ na gori (1925), Traklov vpliv pa se čuti v močnih barvah nekaterih pesmi, npr. Bil sem baklja (1922) in Modra roža. 
Metafore so razglašene, viharne, hiperbolične, odprte v metafizično-vesoljske širjave. 
Verz je svoboden tudi neriman, ali pa potegnjen v dolžino in riman, optično ustreza tedanji poetiki prostega verza.

V enoosebnem in napol avtobiografskem romanu Matevž Visočnik (1941) se deček razvije v mizarja. 
Pripovedovalec se precej mudi pri zunanjih pripetljajih doraščajočega in veliko poroča o njegovem vraščanju v delo in okolje. 
Toda nič manj tenkočutno prisluškuje tudi mladeniški duševnosti, njenim čustvenim gibom, oblikovalni volji, smislu za lepoto. 
Gre za razvojno podobo dečka, ki je kasneje postal pisatelj. 

Drama Lopez (1932) je psihološka konstrukcija, ki človeka "reducira na eno samo formulo" (Bartolova oznaka), zanemari pa njegovo kulturno in socialno pogojenost. 
Tema je pisatelj in časnikar, ki hoče nravno preroditi in očistiti deželo Baskov (tj. Slovencev), odstraniti "gnilobo v družbi" in "lepo laž" v kulturi. 
Napove bolj časnikarskim združenjem liberalne in klerikalne stranke, pa se kot slaboten "revolucionar" giblje med klerikalnimi osebami. 
Te ga nazadnje ubijejo. 
Dogajanje je bolj teatralično kot dramatično.

Novela Življenje in delo Venca Poviškaja (1937) opisuje tragiko "norčka", ki ga uniči ljubezen, še bolj pa spoznanje, da je izobčen iz rojstvene verige, in zdaj zaman, s skaljeno pametjo poskuša premisliti svojo bedno usodo, dokler ne konča s samomorom. 
Venca je pisec menda opisal po modelu, vendar se iz enkratnega primera oglaša tragična nemoč človeka sploh, da bi vladal erotičnemu nagonu. 
Pripovedovalec ohranja tragičnemu čisti zven tako, da prizadetost omejuje z obešenjaškim humorjem. 
Npr.: "Kako pa je visel?" so spraševali ljudje. 
"Čepel je," se je sitno otresel Izidor. 
Ta odgovor ni bil prav lep v tistem žalostnem trenutku. 
Toda kaj zato? 
Ali se mar ne srečamo v življenju s tisoč bridkostmi, ki so tako bridke, da kažemo svetu samo smeh in skrivamo solze, ki nam vro iz oči?" 
Večino oseb v tej noveli označujejo posebne besede, sintagme in telesni gibi. 
Kmet Kuščar zmerom "dela metrske korake" ali "pritava po dolini", župnik ponavlja frazo "O, prokleto maslo", oče zmerom z enakimi zamahi tepe Venca, da mu "odpre glavo", Marjanca ponavlja "zaskozigabog", pijanček ponavlja "Moj Jezus Ȕ Prekleta Banjaluka". 
Trobenta vznemirja Venca, kadar sanja, straši ga in nazadnje pomaga tudi zlomiti.

MIRA MIHELIČ (1912Ȕ1985) je tik pred okupacijo izdala roman Obraz v zrcalu (1941, Mira Puc). 
Snov je življenje zemljiške in malomeščanske gospode, slog pa opisni in senzualistični naturalizem s primesjo posmeha in grotesknega. 
Besedilo kaže, da je pisateljica manj prodrla v socialna protislovja, bolj pa v žensko naravo in tisto negativno etiko, ki žensko razvrednotuje. 
Henrieta zaman išče resnično ljubezen in zdrave nravi, okolje jo polagoma zmaliči. 
Pripovednica še ne seže globlje v duševno dogajanje, slog ji bremenita baročna epitetoneza in mestoma osladno besedovanje. 
Tudi v drugem romanu Tiha voda (1942) gre za usodo ženske, ki je prisiljena v zakon in služi moškemu za okras in za družbeni vzpon.

IVAN ČAMPA (1914Ȕ1942) je pisal pesmi in prozo. 
Zbirki Iz belih noči (1938) in Šotor v zatišju (1941) povesta, da mu je mesto tujina, vas in pokrajina pa bivanjski prostor. 
Njegova pesem drhti s pokrajino kot pesem zakasnelega impresionista. 
Ljubezensko temo sprva druži s športnimi motivi, njegove "smučarske pesmi", ljubezenska in lepotna razpoloženja v snežni pokrajini so novost v slovenski liriki (Bela opojnost, Midva, Pred zadnjim smukom).

Kot v stvarnost zazrtega pesnika ga je osvobodilna vojna še bolj odvrnila od intimne snovi. 
Pesem mu je postala spodbudni govor in "pojoča pest", vendar ni tako akcijska kot Kajuhova in Borova, ampak je bolj elegična. 
Kljub temu pa je jasna slika in ostra obtožba "strahot fašistične okupacije in pritajeni spev hrepenenja po miru" (Filip Kumbatovič). 
Z nekaj verzi zna razkleniti podobe ponižanega človeka, talca: "Časa težki voz drvi, / z njega trgajo se kriki: po samicah zli krvniki / žrtvam lomijo kosti" (Vizija). 
Moč upora in zmage je upesnil tudi himnično: "O svobodi sanjajo, k zmagi pozvanjajo / z vsemi zvonovi hoste" (Himna). 
Umetniški vrhunec njegove vojne lirike je pesem Minuta tišine: osvobodilni upor združuje s prihodnostjo, osvobojeni rod pa zavezuje k spominu na žrtve bojevitega rodu. 
Strinjati se je s Faturjem, da so njegove vojne pesmi "lirični dokument groze, heroizma in slave slovenskega življenja po letu 1941". 

V Udovičevi kritiki (Stanko Cajnkar, V planinah, 1941) je brati slovstvene nazore francoskih pisateljev in kritikov. 
Zdi se, da je zlasti abbe Henri Bremond z razpravo Pierre de Poésie (1926) za dolgo oblikoval njegov nazor o umetnosti kot moči, ki opravlja v človeku skrivnostno katarzo. 
Udovič navaja Bremondovo delitev človeka na dva jaza: na "središče lepega človeka" ali na oni del, ki je "sedež poezije in heroizma", in na "površinski jaz ... jaz anekdot, ljubosumja, sovraštva, sedež vseh poglavitnih grehov". 
Pesnik je bil vedno razlagalec duš. 
Predvsem pa mora "svoje psihološke spoznave upodabljati", ne le o njih razmišljati in govoriti". 
"Beseda pa mora pričarati življenje, če je neprestan posrednik med prostorom in časom, ker prostorna slika najbolje odkriva pogled v časovno dogajanje duše. 
Ta lastnost besede je tudi čar in magija pripovedne umetnosti; saj je vsa umetnost pisateljeva v tem, da napravi svoj notranji svet viden, otipljiv in dišeč, kot pravi Mauriac." 
Umetnik mora oživiti vse čute, ne le razum, zaposliti "središče lepega človeka". 
Udovič je pripisal velik pomen zlasti "prostorni sliki" kot osvetljevalki duše v določenem času. 
Zato je prostorno sliko kasneje kultiviral tudi v pesmi. 
V članku Krležev spor z dogmatično levico (1941) je v Krleževo obrambo navajal Emannuela Mouniera, da umetnost nosi v sebi resnico, "ki deluje že po sami svoji navzočnosti", da ji zato ni potrebna še posebna tendenčnost; hkrati pa je marksizem odpravil kot površno, mehanično, protiosebno, politizirano učenost, torej enako kot nekateri drugi dejanjevci (Edvard Kocbek, Ivo Pirkovič).

Ljubezenski, nazorski in umetnostni motiv ne skrivajo, da se tudi v slogu navezujejo na tradicijo, zdaj z besedami bivanjskega zanosa, kot so ogenj, goreti, žareč, a nič manj z izrazi trohnobe, izničenja, ki jih pesniki jemljejo iz sveta golazni. 
Balantič označuje s temi bolj bivanjsko grozo kakor grozo sredi družabnega/zgodovinskega kaosa Alojza Gradnika in Boža Voduška, na ekspresioniste pa ga vežejo tudi z veliko začetnico zapisane besede Lepota, Mati, Smrt, Gospod, Dobri in druge.

Pesniki klasične in modernistične tradicije so tudi v dvajsetih letih pisali nazorne podobe, še posebej razširjene primere, ki se ne odtegujejo sintaktičnim povezavam. 
“Metafizični realisti” so metaforo spet iracionalizirali, da bi z njo odkrili zapojavna “bistva”. 
Iz kavarniške snovi, iz jedke meščanske hiše in ulice, iz razdvojenosti je zlagal metafore Božo Vodušek; večkrat so zmaličene in učinkujejo groteskno, vse pa jih je moč sintaktično, pomensko razvezati. 

Ljubljana 1982.

Albreht, Fran 24, 29, 30, 111, 145, 161, 176, 256

Brnčić, Ivo 164–166, 170, 172–175, 294–296, 311, 318, 319, 325

Cevc, Emilijan 291, 310

Chesterton, Gilbert Keith 166, 196, 268, 270

Cocteau, Luis 22, 51

Gorki, Maksim 19, 22, 164, 166–168, 259

Grün, Herbert 54

Hitler, Adolf 150

Medved, Anton 25, 64, 113

Merhar, Boris 326

Michelangelo, Buonarroti 316

Oblak, Vatroslav 14

Ramuz, Charles 225

Schneider, Manfred 156

