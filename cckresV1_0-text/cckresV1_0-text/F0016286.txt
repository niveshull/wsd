V prvem odstavku 12. člena se za točko 7) pika nadomesti s podpičjem in dodajo nove točke 8), 9) in 10), ki se glasijo: "8) če brez dovoljenja Banke Slovenije razpolaga s finančnimi sredstvi na računih pri bankah in drugih finančnih organizacijah ter drugim premoženjem, ki so ga do uveljavitve tega zakona imeli organi, podjetja in druge pravne osebe s sedežem v Republiki Srbiji, Republiki Črni gori in na območjih Bosne in Hercegovine pod nadzorom sil bosanskih Srbov na ozemlju Republike Slovenije (1. točka prvega odstavka 17.č člena v zvezi z drugim odstavkom istega člena); 9) če organom, podjetjem in drugim pravnim osebam s sedežem v Republiki Srbiji, Republiki Črni gori in na območjih Bosne in Hercegovine pod nadzorom sil bosanskih Srbov omogoči uporabo finančnih sredstev, ali jim kako drugače omogoči dostop do finančnih sredstev (2. točka prvega odstavka 17.č člena); 10) če opravlja finančne transakcije s podjetji, bankami in finančnimi organizacijami, ki so pod nadzorom organov in pravnih oseb s sedežem v Republiki Srbiji, Republiki Črni gori in na območjih Bosne in Hercegovine pod nadzorom sil bosanskih Srbov, in so navedene v listi, ki jo določi Banka Slovenije (17.d člen)."

