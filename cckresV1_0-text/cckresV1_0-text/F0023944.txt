Podelitev najprestižnejših ameriških filmskih nagrad, oskarjev, bo 25. marca prihodnje leto vodil ameriški igralec in komik Steve Martin (55), je sporočila ameriška filmska akademija. 
Martin se zdi pravzaprav idealna zasedba glede na dejstvo, da letošnje hollywoodsko leto ni postreglo z izrazitimi favoriti za oskarje. 
Sicer Martin sam ni bil nikoli nominiran za oskarja, doslej pa je sodeloval že na osmih podelitvah omenjenih nagrad. 
"Če človek že ne more dobiti oskarja, je sodelovanje na podelitvi vse," se je pošalil. 
Martin se bo kot voditelj pomeril s kolegom Billyjem Christalom, ki je prireditev vodil zadnjih sedem let, tokrat pa se je moral tej časti odpovedati, ker snema film. 
Skupaj z Julio Roberts in Catherine Zeta Jones ga bo moč videti v komediji America's Sweethearts.

9.50 Alpsko smučanje - Semmering, svetovni pokal, 1. vožnja veleslaloma za ženske (TVS 2, ORF 1)

Vlada načrtuje diplomatske aktivnosti z državami, ki so vpletene v razreševanje vprašanja emigrantov. 
Tako naj bi se že v januarju sestali z notranjimi ministrstvi sosednjih držav Hrvaške in Italije pa tudi Irana, od koder prihaja znatno število beguncev. 
Najavljeni pa so že pogovori z notranjim ministrstvom Jugoslavije, na katerih bodo govorili o problematiki migracij pa tudi o vzpostavitvi stikov in sodelovanja med slovensko in jugoslovansko policijo.

