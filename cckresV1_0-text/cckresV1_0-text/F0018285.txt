Sodeč po študiji, ki so jo izdelali na gozdarskem inštitutu, bi slovenskim gozdovom certifikate podeljeval poseben neodvisni organ, standarde zanje pa bi določila novoustanovljena organizacija PEFC Slovenija, ki bi delovala kot nevladna organizacija ali gospodarsko združenje. 
Na inštitutu ocenjujejo, da bi »okvirni stroški certifikacije vseh gozdov v Sloveniji, ki bi vključevali pripravo trajnostnih poročil, izvedbo postopkov presoj in samo podelitev certifikatov po razmeroma poceni nemškem vzoru znašali okrog 2,8 milijarde tolarjev«. 
Tekoče spremljanje in nadzor podeljenih certifikatov bi nas stalo približno 28 milijonov tolarjev na leto. 
Stroški bi se lahko znižali, če bo EU, ki z vseevropskim sistemom certifikacije gozdov sicer neposredno nima nič, a ga s svojo gozdarsko strategijo podpira, uvedla posebne spodbude za uvajanje in izvajanje certifikacije.

Prvi del procesa proti Miloševiću naj bi se končal 17. februarja, ko mora tožilstvo, ki je doslej povabilo okoli 290 prič, napoveduje pa še zaslišanje dvajsetih, končati podajanje dokazov. 
Obtoženi bi zatem dobil na voljo tri mesece za pripravo zagovora, vendar sta se »prijatelja sodišča« Branislav Tapušković in Steven Kay že pritožila zaradi prekratkega roka in zahtevala daljši premor. 
O sporu bo razsodil prizivni senat, ki mu predseduje Theodor Meron.

