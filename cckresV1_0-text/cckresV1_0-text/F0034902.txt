Če želite, da bo storitev zbiranja naročnikov po telefonu za ĆZP Večer izvajal klicni center, morate s klicnim centrom, ki bo za vas in v vašem imenu zbiral osebne podatke naročnikov, skleniti pogodbo o pogodbeni obdelavi, kot to določa 11. člen ZVOP-1. 
Poleg tega morate še dopolniti svoj katalog zbirk osebnih podatkov (v evidenci podatkov o naročnikih dodati še eno kategorijo med vrste osebnih podatkov, ki se obdelujejo – glasovni posnetek) in to najmanj 15 dni pred vnosom nove vrste osebnih podatkov javiti Pooblaščencu.

Pooblaščenec meni, da lahko vrtec staršem otrok v določeni skupini posreduje fotografije njihovih otrok z različnih dogodkov, ki jih organizira vrtec, na podlagi drugega odstavka 9. člena ZVOP-1 in 16. člena Pravilnika o zbiranju in varstvu osebnih podatkov na področju predšolske vzgoje.

Glede na navedeno, lahko vrtec na podlagi drugega odstavka 9. člena ZVOP-1 in 16. člena Pravilnika, če razpolaga z osebno privolitvijo vseh staršev otrok v skupini, fotografije, ki jih je posnel na različnih dogodkih v vrtcu, posreduje vsem staršem otrok v skupini. 
Če se kateri od staršev s takšno obdelavo osebnih podatkov njegovega otroka ne strinja, je treba podobo tega otroka na vseh fotografijah prekriti.

Pooblaščenec je organ, z dopisom št. 090-40/2010/2, dne 23. 2. 2010, pozval k posredovanju vseh dokumentov, ki jih potrebuje za reševanje zadeve, in sicer dokumentov, glede katerih je prosilcu zavrnil dostop (popis del z odstopanji in plačane račune v zadevi gradnje športne dvorane pri Osnovni šoli Cvetka Golarja v Škofji Loki).

Pooblaščenec je ugotovil, da odgovor na vprašanje, kolikšna je vrednost sponzorske pogodbe med ŠOUL in organom, prek katere študentska organizacija sponzorira oddajo Hri-bar, izhaja iz 1. alineje 4. člena Pogodbe o sponzorstvu in o donatorstvu, z dne 31. 12. 2009, sklenjene med organom in Študentsko organizacijo Univerze v Ljubljani (v nadaljevanju ŠOUL). 
Po mnenju organa ne gre za informacijo javnega značaja, ampak gre za vprašanje, ki se nanaša na vodenje tržne dela poslovanja organa in ne na pridobljena javna sredstva. 
Iz navedenega izhaja, da organ smiselno zatrjuje, da ne gre za informacijo javnega značaja, ker zahtevana informacija ne spada v delovno področje organa, saj ni povezana z izvajanjem javne službe.

