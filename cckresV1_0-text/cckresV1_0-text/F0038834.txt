Prvo premiero nove sezone , koprodukcijo z novomeškim gledališčem APT, Shakespearjevega Kralja Leara v režiji Matjaža Bergerja, bomo najprej uprizorili v kletnih prostorih nekdanjega srednjeveškega gradu Klevevž (na posestvu pri Škocjanu). 
Kontekst grajskega objekta je srednji vek, uprizoritev pa sinteza antropološkega, fizičnega in energijskega gledališča 21. stoletja.

Pronicljiva predstava o najstnikih za najstnike, ki v njihovem jeziku humorno in hkrati kritično spregovori o njihovih skrbeh in težavah, vse skupaj pospremi z njihovo pop glasbo, in je obenem tudi svojevrsten poklon gledališču.

