shrani v shrambo

Radosti me tudi, ko slišim, da slovenski vladni odposlanec po desetih letih spet vstopa v vladne institucije ZRJ. 
Berem, srečal se je s tem in tem politikom, ne berem pa ničesar (konkretnega) o tem, kaj sta se pogovarjala in, oprostite naivnosti, morda dogovorila. 
Red mora biti: po naključju izvem, da je Mitja Drobnič poročilo o obisku v ZRJ že napisal, poslal na vlado, več pa ne - če ga je vlada obravnavala v teh dneh, potem ga je sila na skrivaj, če ga ni, bo najverjetneje (ne vem, ali obravnavanje poročila o zgodovinskem obisku v ZRJ sodi med tekoče ali zastarele posle) počakalo na naslednjo vlado. 
Upanje, da Slovenija želi (zna) izkoristiti prednosti, ki si jih lasti, uplahne takoj, ko ugotovim, da smo med zadnjimi odpravili sankcije na prodajo nafte in naftnih derivatov za ZRJ. 
Svet EU je takoj po prihodu Koštunice na oblast sprejel stališče o podpori ZRJ in takojšnjem preklicu nekaterih omejitev - seveda, mi smo za vsak slučaj še malo počakali, da bi preverili, ali nas Bruselj zaradi tega ne bo okrcal. 
Še bolj grozno je, da predstavnik vlade odpravo omejitev do ZRJ pospremi z besedami, da gre le za simbolično gesto (kaj, za vraga, smo potem čakali?) in da večjih in hitrih uspehov pri (gospodarskem) sodelovanju med državama ni pričakovati. 
Z destruktivnostjo naprej!

