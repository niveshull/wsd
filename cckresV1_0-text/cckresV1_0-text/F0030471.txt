Raziskovalci menijo, da bi bilo treba za 3D-naprave spremeniti koncept kazalca v bodočih 3D-okoljih, še zlasti ko bodo operacijski sistemi in posamezne aplikacije postali trirazsežni po delovanju in tudi na videz. 
Kazalec (kurzor) bi tudi sam moral biti tridimenzionalen in samostojen objekt, za njegovo upravljanje pa bo potrebna posebna 3D-kazalna naprava. 
V trirazsežnem okolju bo kazalec dobil nove značilnosti in načine delovanja. 
Sam po sebi bo postal zelo močno orodje v primerjavi s klasičnim kazalcem, ki je seveda dvorazsežen. 
Uporabnik se bo lahko s pritiskom na gumb premeščal iz enega v drug način delovanja. 
V načinu »laser« bo na primer lahko izbral oddaljeni objekt in ga premaknil po osi »žarka«, v načinu »magnet« pa bo lahko naenkrat »pritegnil« več objektov, jih premestil in tudi naenkrat znova »razpršil«. 
Raziskovalci v laboratorijih že razvijajo različne rešitve novih kazalnih naprav za upravljanje s 3D-kazalcem, ki bi se resnično gibal v prostoru. 
Koliko bi se s tem povečale možnosti upravljanja v kompleksnem trirazsežnem okolju lahko samo domnevamo.

V digitalnem svetu so Olympusu zelo prav prišle izkušnje, ki so si jih pridobili s kompaktnimi fotoaparati. 
Čeprav na začetku niso bili vodilni, so dokaj hitro, leta 1987, predstavili svoj prvi model, V-100. 
Sledila sta mu VC-102, ki je imel objektiv s spremenljivo goriščnico, in serija Deltis. 
Ločljivost je bila skromnih 640 x 480 oziroma 768 x 576 pik, cena pa primerna tistemu času. 
Pravo obdobje se je začelo leta 1996, ko je prišel na trg D-200L z ločljivostjo 640 x 480 pik in s ceno, ki je že bila primerna za domači žep. 
Sledil mu je D-300L z ločljivostjo 1024 x 768 pik. 
Leto pozneje je prišel C-1000L, njegovega naslednika, C-1400L pa smo dolgo časa uporabljali tudi v uredništvu Mojega mikra. 
Posebnež, ki se ni nikoli uveljavil, je bil C-211 z vdelanim tiskalnikom, za fotoreporterje pa so naredili model E-100RS, ki ima še zdaj neulovljivih 15 posnetkov na sekundo. 

Očitek, da je nacionalni regulativni organ (APEK) potreboval precej časa za reševanje sporov (tako kot v Litvi, na Švedskem in Poljskem) ter bil pri tem celo omejeno učinkovit (tako kot v Italiji) bo seveda dobrodošel, ob javno že omenjani zamenjavi direktorja Nikolaja Simiča, ki nad tem verjetno ne bo presenečen. 
Prav tako operaterji ne bodo presenečeni nad ugotovitvijo, da so v Sloveniji zelo dragi klici iz fiksnega v mobilna omrežja. 
Uporabnikom bodo konkretni podatki o cenah zaključevanja zgolj v potrditev dosedanjih domnev, zdajšnjemu ali pač naslednjemu direktorju APEK-a pa namig, kje bi se morda lahko lotil regulacije »stroškovno naravnanih cen«. 
Povprečje v 15 članicah EU-ja je 14,67 evrocenta v vseh 25 pa 14,70 centa na minuto. 
Govorimo seveda o vseh operaterjih, kajti če bi pogledali zgolj operaterje s pomembno tržno močjo, bi bilo to povprečje še nižje - 13,68 centa (15 starih) oziroma 13,73 centa (vseh 25 članic). 
Pa vzemimo najvišje od teh povprečij - 14,70 centa na minuto in ga primerjajmo z 21,6 centa na minuto za zaključevanje klica v Mobitelovov omrežje (Simobilovo in Western Wirelessovo naj bi stala 21 centa na minuto). 
Bi lahko temu rekli več kot 40-odstotna premija v primerjavi z evropskimi povprečji?

Dr. Bratka je pot iz šaha ali prek šaha pripeljala v programski jezik PROLOG beseda prihaja iz PROgramming in LOGic - osnovno orodje za programiranje logičnih procesov. 
Dejal mi je, da sicer ni avtor tega programa, da je le nekakšen »pritepenec«. 
Toda takšne vrste, ki je resnično vrhunsko zapopadel bistvo simboličnega programiranja in od tod tudi eden od razlogov za izjemen uspeh njegove knjige PROLOG Programming for Artificial Intelligence. 
Ta je leta 2001 pri založbi Addison-Wesley doživelo tretji ponatis prva izdaja je bila že leta 1986. 
Naklada: 100.000 izvodov! 
Za delo o specialnem programskem jeziku je to zares izjemna številka. 
Tudi ruski prevod je imel naklado 100.000 izvodov. 
Delo je prevedeno celo v japonščino. 
Protagonisti programskega jezika prolog so bili v začetku kot verska sekta. 
V pogosto pretirano pragmatično usmerjenih Združenih državah Amerike so prvi poskusi uvedbe prologa kaj hitro propadli prolog ni dajal pravih učinkov zanje. 
Zato je Evropa močno prehitela ZDA v razvoju prologa. 
Pri tem je pomembno vlogo igrala ameriška samovšečnost, ki izvira iz slogana »Not invented here«. 
Američani namreč silno radi podcenjujejo stvari, ki niso bile odkrite v Ameriki. 
Ko se pogovarjaš z dr. Bratkom, imaš občutek, kot da večino situacij, ne le v šahu, tudi nasploh, razumeva z višjim, simbolnim videnjem. 
Dejansko te fascinira, kako hitro naredi analizo in ti s preprostimi besedami pove nekaj, kar je za večino nas smrtnikov zelo zapleteno. 
Zanimiv je podatek iz osebne bibliografije dr. Bratka od leta 1970 do 2004, ki vam ga posreduje COBISS (http://izum.izum.si/bibliografije), in sicer, da je imenovan kar pri 316 različnih delih (kot avtor knjige, članka, soavtor, mentor ...).

Začetniki bodo najbolj veseli načina Quick Fix z novim grafični vmesnikom, prirejenim prav zanje. 
Gre pravzaprav za isti program, le da so meniji in gumbi prilagojeni začetnikom in poenostavljeni. 
Prehod med obema načinoma dela (standardnim in Quick Fix) je skoraj trenuten.

