Hkrati so ločili distribucijo in maloprodajo vozil med dve podjetji. 
Po novem tako AC-Intercar ostaja generalni zastopnik in uvoznik vozil Mercedes-Benz in Smart, za maloprodajo pa poslej skrbi podjetje AC-Intercar Auto, ki je v 100-odstotni lasti podjetja AC-Intercar. 
Novo podjetje bo maloprodajo izvajalo prek treh regionalnih centrov, in sicer v Ljubljani, Kopru ter Mariboru, pogodbe bodo podpisali še z nekaterimi serviserji in (pod)trgovci. 
Sicer je lani podjetje AC-Intercar glede prodaje osebnih avtomobilov Mercedes-Benz poslovalo nekoliko pod pričakovanji, so pa povečali prodajo gospodarskih vozil. 
Letos bo Mercedes-Benz predstavil vrsto novosti, tako da naš zastopnik pričakuje boljšo prodajo njihovih avtomobilov. 
Tako bo aprila k nam prišel prenovljeni mercedes razreda C, maja novi SLK, avgusta mercedes A (v tri- in petvratni karoserijski izvedenki) in oktobra mercedes CLS, ki bo cenovno umeščen med razreda E in S. Smart forfour pride aprila, za slovenska prevozniška podjetja bo zanimiv še avtobus tourino (9 metrov dolžine, 35 sedežev), ki se odlikuje tudi v ekološkem smislu. 
V razredu lahkih gospodarskih vozil bosta k prodaji doprinesla novi vito in viano, okrepili bodo tudi sodelovanje s podjetjem Adria Mobil, ki izdeluje nadgradnje za počitniška vozila. 
Na podvozju Mercedesovega sprinterja bodo izdelovali furgon višjega cenovnega razreda. 
AC-Intercar želi letos prodati za petino več avtomobilov znamk Mercedes-Benz in Smart (skupno okoli 850 avtomobilov), pohvalijo se lahko s tem, da so že prodali tri superavtomobile, enega maybacha in dva mercedesa SLR. 
Slednji pri nas z dajatvami stane dobrih 100 milijonov tolarjev.

