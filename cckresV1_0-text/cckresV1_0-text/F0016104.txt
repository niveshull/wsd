"Bilo bi neodgovorno, če bi parlament, ker ni bilo nobenega pomisleka o vsebini, zakon zavrnil," je predsednik ljudske stranke (SLS) Marjan Podobnik po včerajšnjem srečanju koordinacije predsednikov strank odgovoril na vprašanje, ali bo parlament v četrtek vendarle uzakonil zakon o ugotavljanju vzajemnosti, ki so ga poslanci že večkrat zavrnili. 
Kot je po pogovoru za zaprtimi vrati povedal Podobnik, bodo vladni strokovnjaki, če bo potrebno, razloge in utemeljitve zakona krščanskim demokratom (SKD) in socialdemokratom (SDS) še podrobneje pojasnjevali. 
Predsednika SDS Janez Janša in SKD Lojze Peterle pa sta povedala, da morajo stranke vladajoče koalicije, ki imajo večino, poskrbeti, da bodo njihovi poslanci na seji zbora in naj se ne zanašajo, da jih bodo opozicijski poslanci vedno reševali. 
Podobnik je ocenil, da je mogoče, da se bo koordinacija predsednikov parlamentarnih strank do četrtka, ko bodo poslanci predvidoma znova glasovali o zakonu o vzajemnosti, še sestala. 
Janša pa, da je mogoče, da se koordinacija ne bo nikoli več sestala, saj ni videti, da bi imela kak smisel. 
Predsedniki parlamentarnih strank so se včeraj pogovarjali še o obmejnem sporazumu s Hrvaško. 
Zaradi pomislekov, da bi ratifikacija tega sporazuma pomenila prejudiciranje poteka meddržavne meje, ni mogoče pričakovati, da bi parlament glasoval v kratkem. 
Koordinacija strank je vladi v premislek odstopila predlog predsednika ZLSD Boruta Pahorja, o zakonu, da bi kot vzporedno valuto v državi uvedli evro, ki pa ne bi bil sredstvo plačilnega prometa. 
Finančni minister Mitja Gaspari o Pahorjevem predlogu ni hotel ničesar povedati. 
Dejal je le, da bo predlog komentiral, ko bo vlada predlog ocenila. 
(pj)

* Gospa, ki ima dolgoletne izkušnje v aranžiranju, izdelovanju ikeban in drugih cvetličnih aranžmajev, vam je pripravljena znanje in nasvete posredovati.

Stegne 33, (061/18-10-200)

COUPE 1,8 16V 4,094.000 SIT

620 ti 4,760.532 SIT

ZADNJICA

