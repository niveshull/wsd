Zaradi pridobivanja sredstev, ki se namenijo za odplačilni sklad iz 10. člena zakona o zamenjavi obveznic Republike Slovenije za obveznice Agencije Republike Slovenije za sanacijo bank in hranilnic (Uradni list RS, št. 59/95) lahko ministrstvo, pristojno za finance, odprodaja terjatve Republike Slovenije ter delnice in deleže v gospodarskih družbah, ki niso javna podjetja in v katerih je Republika Slovenija manjšinjski delničar oziroma družbenik.

Odprodaja terjatev in kapitalskih vlog iz prejšnjega odstavka se izvrši po postopku zbiranja ponudb. 
Plačilo terjatev, delnic in deležev je možno le v denarju.

V obdobju začasnega financiranja v letu 1997 se Republika Slovenija lahko zadolži do višine 41.000.000.000 tolarjev.

Ne glede na določilo prejšnjega odstavka lahko Vlada Republike Slovenije v obdobju začasnega financiranja odloča o dajanju poroštev za obveznosti Slovenskih železnic d.d., Ljubljana, iz naslova domačih kreditov, najetih za odplačilo obveznosti do domačih in tujih kreditodajalcev, ki dospejo v letu 1997 in plačilo obveznosti iz poslovanja, pri katerih skupna višina glavnic ne presega 3.000.000.000 tolarjev.

11. člen

Številka: 411-01/97-49/1 Ljubljana, dne 16. maja 1997

Predsednik Državnega zbora Republike Slovenije Janez Podobnik, dr.med.

